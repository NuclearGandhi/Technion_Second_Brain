---
aliases:
  - ציר סיבוב רגעי
  - ציר בורגי רגעי
  - שדה מהירות בגוף קשיח
  - חישוב קצב סיבוב
  - משוואות גוף קשיח
---
# שדה המהירות בגוף קשיח
**גוף קשיח** הוא גוף רציף של חלקיקים בעל גודל סופי השומר על קבועה.
כל שתי נקודות $A,B$ בגוף שומרות על מרחק קבוע:
$$\boxed {
r_{AB}=\text{const}
 } $$
לכן אם נגזור את המכפלה שלו בעצמו, נקבל אפס:
$$\begin{gathered}
\dfrac{\mathrm{d}}{\mathrm{d}t}(\mathbf{r}_{AB}\cdot \mathbf{r}_{AB})=0 \\[1ex]
\boxed {
\mathbf{v}_{AB}\cdot \mathbf{r}_{AB}=0
 }
\end{gathered}$$
כלומר המהירות היחסית ניצבת בהכרח למיקום היחסי.

## וקטור מהירות זוויתית רגעית של גוף קשיח
במערכת צירים צמודת-גוף $\{ \mathbf{e}_{i}' \}$ הוקטורים $\mathbf{r}_{A},\mathbf{r}_{B}$ של נקודת חומר הינם קבועים:
$$\dfrac{\delta \mathbf{r}_{A}}{\delta t}=\dfrac{\delta \mathbf{r}_{B}}{\delta t}=0$$
אם נגזור במערכת זו:
$$\mathbf{v}_{AB}=\dfrac{\mathrm{d}}{\mathrm{d}t}\mathbf{r}_{AB}=\cancelto{ 0 }{ \dfrac{\delta \mathbf{r}_{AB}}{\delta t}}+\boldsymbol{\Omega}'\times \mathbf{r}_{AB}$$
ה-$\boldsymbol{\Omega}'$ עבור גוף קשיח במערכת צירים צמודת גוף מספיק מיוחד כדי לתת לו שם:

>[!def] הגדרה: 
נגדיר $\boldsymbol{\omega}=\boldsymbol{\Omega}'$ **וקטור מהירות סיבוב רגעית** של הגוף הקשיח:
$$\mathbf{v}_{AB}=\boldsymbol{\omega}\times \mathbf{r}_{AB}$$

הקשר נכון לכל שתי נקודות גוף $A,B$ כאשר $\mathbf{v}_{AB},\,\boldsymbol{\omega},\,\mathbf{r}_{AB}$ מבוטאות בכל מערכת צירים! הסיבה לכך היא שלכל שני וקטורים $\mathbf{a},\,\mathbf{b}\in \mathbb{R}^{3}$ ולכל מטריצת סיבוב $\mathbf{R}$ מתקיים:
$$\mathbf{R}(\mathbf{a}\times \mathbf{b})=(\mathbf{R}\mathbf{a})\times(\mathbf{R}\mathbf{b})$$

כדי לתאר את המהירות הרגעית של כל נקודת גוף $B$ מספיק לדעת מהירות של נקודת גוף נתונה $A$ ואת וקטור המהירות הזוויתית הרגעית $\boldsymbol{\omega}$:
$$\begin{gathered}
\mathbf{v}_{BA}=\boldsymbol{\omega}\times \mathbf{r}_{BA} \\[1ex]
\boxed {
\mathbf{v}_{B}=\mathbf{v}_{A}+\boldsymbol{\omega}\times \mathbf{r}_{BA}
 }
\end{gathered}$$
ביטוי זה נקרא **שדה המהירויות של הגוף הקשיח**.
אם נרצה למצוא את התאוצה המוחלטת של נקודה $B$ ביחס לתאוצה המוחלטת של הנקודה $B$, לאחר פיתוח נקבל:
$$\boxed{\mathbf{a}_{B}=\mathbf{a}_{A}+ \dot{\boldsymbol{\omega}}\times \mathbf{r}_{AB}+\boldsymbol{\omega}\times(\boldsymbol{\omega}\times \mathbf{r}_{AB}) }$$
וביטוי זה נקרא **שדה התאוצות של הגוף הקשיח**.
# חישוב קצב סיבוב מקינמטיקה של שלוש נקודות בגוף
אם נתונים מיקומים רגעיים $\mathbf{r}_{A},\mathbf{r}_{B},\mathbf{r}_{C}$ ומהירויות רגעיות $\mathbf{v}_{A},\mathbf{v}_{B},\,\mathbf{v}_{C}$ של 3 נקודות גוף, ניתן למצוא את $\boldsymbol{\omega}$:
ניקח את הקשר
$$\mathbf{v}_{CB}=\boldsymbol{\omega}\times \mathbf{r}_{CB}$$
נכפול וקטורית משמאל ב-$\mathbf{v}_{AB}$:
$$\mathbf{v}_{AB}\times \mathbf{v}_{CB}=\mathbf{v}_{AB}\times(\boldsymbol{\omega}\times \mathbf{r}_{CB})$$
נפתח את אגף ימין ע"י [[CAL2_001 וקטורים#מכפלה משולשת|מכפלה וקטורית משולשת]] (bac to cab):
$$\mathbf{v}_{AB}\times \mathbf{v}_{CB}=\boldsymbol{\omega}(\mathbf{v}_{AB}\cdot \mathbf{r}_{CB})-\mathbf{r}_{CB}(\mathbf{v}_{AB}\cdot \boldsymbol{\omega})$$
אנו יודעים כי $\mathbf{v}_{AB}=\boldsymbol{\omega}\times \mathbf{r}_{AB}$, ולכן $\mathbf{v}_{AB}\cdot \boldsymbol{\omega}=0$. נציב:
$$\boxed {
\boldsymbol{\omega}=\dfrac{\mathbf{v}_{AB}\times \mathbf{v}_{CB}}{\mathbf{v}_{AB}\cdot \mathbf{r}_{CB}}
 }$$
מביטוי זה ניתן לראות שכדי שנוכל למצוא את המהירות הזוויתית באמצעות נוסחה זו צריכים להתקיים שני תנאים:
1. הנקודות $A,B,C$ לא יכולים להיות על אותו קו, כי אז $\mathbf{r}_{AB}\times \mathbf{r}_{CB}$ מתאפס.
2. המהירות הזוויתית $\boldsymbol{\omega}$ לא נמצאת על המישור הנפרש ע"י הוקטורים $\mathbf{r}_{AB},\mathbf{r}_{CB}$.

## מציאת מהירות זוויתית שמקבילה למישור
אם מתקיים התנאי הראשון - $\mathbf{r}_{AB}\times \mathbf{r}_{CB}\neq 0$, אך התנאי השני לא מתקיים, כלומר $(\mathbf{r}_{AB}\times \mathbf{r}_{CB})\cdot \boldsymbol{\omega}=0$, אז חייב להתקיים ש-$\boldsymbol{\omega}$  נמצא על המישור של $A,B,C$ ולכן מהווה צירוף לינארי כלשהו של הוקטורים $\mathbf{r}_{AB},\mathbf{r}_{CB}$ כלומר:
$$\boldsymbol{\omega}=\alpha\, \mathbf{r}_{AB}+\beta\, \mathbf{r}_{CB}\qquad  \alpha,\beta=\mathbb{R}$$
נמצא את המקדמים:
$$\begin{aligned}
 & \mathbf{v}_{AB}=\boldsymbol{\omega}\times \mathbf{r}_{AB}=(\alpha \mathbf{r}_{AB}+\beta \mathbf{r}_{CB})\times \mathbf{r}_{AB}=-\beta(\mathbf{r}_{AB}\times \mathbf{r}_{CB}) \\[1ex]
 & \mathbf{v}_{CB}=\boldsymbol{\omega}\times \mathbf{r}_{CB}=(\alpha \mathbf{r}_{AB}+\beta \mathbf{r}_{CB})\times \mathbf{r}_{CB}=\alpha(\mathbf{r}_{AB}\times \mathbf{r}_{CB})
\end{aligned}$$
נכפיל סקלרית את השני האגפים ב- $\mathbf{r}_{AB}\times \mathbf{r}_{CB}$ ונקבל:
$$\begin{aligned}
 & \mathbf{v}_{AB}\cdot(\mathbf{r}_{AB}\times \mathbf{r}_{CB})=-\beta \lvert \mathbf{r}_{AB}\times \mathbf{r}_{CB} \rvert^{2} \\
 & \mathbf{v}_{CB}\cdot (\mathbf{r}_{AB}\times \mathbf{r}_{CB})=\alpha \lvert \mathbf{r}_{AB}\times \mathbf{r}_{CB} \rvert^{2}
\end{aligned}$$
ולכן:
$$\begin{aligned}
 & \alpha=\dfrac{\mathbf{v}_{CB}\cdot(\mathbf{r}_{AB}\times \mathbf{r}_{CB})}{\lvert \mathbf{r}_{AB}\times \mathbf{r}_{CB} \rvert^{2}} \\[1ex]
 & \beta=-\dfrac{\mathbf{v}_{AB}\cdot(\mathbf{r}_{AB}\times \mathbf{r}_{CB})}{\lvert \mathbf{r}_{AB}\times r_{CB} \rvert^{2}}
\end{aligned}$$
מכאן נציב ונקבל נוסחה עבור המקרה בו $\boldsymbol{\omega}$ שייך למישור המוגדר ע"י שלוש הנקודות $A,B,C$ (אשר לא נמצאות על קו אחד):
$$\boxed {
\boldsymbol{\omega}=\dfrac{\mathbf{v}_{CB}\cdot(\mathbf{r}_{AB}\times \mathbf{r}_{CB})}{\lvert \mathbf{r}_{AB}\times \mathbf{r}_{CB} \rvert^{2}}\mathbf{r}_{AB}-\dfrac{\mathbf{v}_{AB}\cdot(\mathbf{r}_{AB}\times \mathbf{r}_{CB})}{\lvert \mathbf{r}_{AB}\times \mathbf{r}_{CB} \rvert^{2}}\mathbf{r}_{CB}
 }$$

## מציאת רכיב נורמלי של המהירות הזוויתית

בהינתן מיקומים $\mathbf{r}_{A},\mathbf{r}_{B}$ ומהירויות $\mathbf{v}_{A},\mathbf{v}_{B}$ של נקודות גוף, האם ניתן לחשב $\boldsymbol{\omega}$? 
אנו יודעים כי מתקיים $\mathbf{v}_{AB}=\boldsymbol{\omega}\times \mathbf{r}_{AB}$. נפרק את $\boldsymbol{\omega}$ לחלק מקביל וניצב ל-$\mathbf{e}_{AB}$:
$$\begin{gathered}
\boldsymbol{\omega}=\boldsymbol{\omega}^{\parallel}+\boldsymbol{\omega} ^{\perp} \\
\end{gathered}$$
כאשר:
$$\boldsymbol{\omega}^{\parallel}=\omega^{\parallel}\mathbf{e}_{AB}$$
נציב במכפלה הוקטורית:
$$\mathbf{v}_{AB}=(\omega^{\parallel}\mathbf{e}_{AB}+\boldsymbol{\omega}^{\perp})\times \mathbf{r}_{AB}=\cancel{ \omega^{\parallel}\mathbf{e}_{AB}\times \mathbf{r}_{AB}+ }\boldsymbol{\omega}^{\perp}\times \mathbf{r}_{AB}$$
נכפול וקטורית את שני האגפים ב-$\mathbf{r}_{AB}$:
$$\mathbf{r}_{AB}\times \mathbf{v}_{AB}=\mathbf{r}_{AB}\times(\boldsymbol{\omega}\times \mathbf{r}_{AB})$$
לפי הזהות bac to cab:
$$\begin{gathered}
\mathbf{r}_{AB}\times \mathbf{v}_{AB}=\boldsymbol{\omega}(\mathbf{r}_{AB}\cdot \mathbf{r}_{AB})-\mathbf{r}_{AB}(\boldsymbol{\omega}\cdot \mathbf{r}_{AB})
\end{gathered}$$
נחלק ב-${\mathbf{r}_{AB}}^{2}$:
$$\dfrac{\mathbf{r}_{AB}\times \mathbf{v}_{AB}}{{{r}_{AB}}^{2}}=\boldsymbol{\omega}-(\boldsymbol{\omega}\cdot \mathbf{e}_{AB})\mathbf{e}_{AB}$$
נשים לב ש- $\boldsymbol{\omega}^{\parallel}=(\boldsymbol{\omega}\cdot \mathbf{e}_{AB})\mathbf{e}_{AB}$, ולכן:
$$\dfrac{\mathbf{r}_{AB}\times \mathbf{v}_{AB}}{{{r}_{AB}}^{2}}=\boldsymbol{\omega}-\boldsymbol{\omega}^{\parallel}=\boldsymbol{\omega}^{\perp}$$
לכן, מתוך $\mathbf{r}_{AB},\,\mathbf{v}_{AB}$ נתונים, לא ניתן לחשב את $\boldsymbol{\omega}^{\parallel}$, אלא רק את $\boldsymbol{\omega}^{\perp}$:
$$\boxed {
\boldsymbol{\omega}^{\perp}=\dfrac{\mathbf{r}_{AB}\times \mathbf{v}_{AB}}{{{r}_{AB}}^{2}}
 }$$

# תנועת גוף קשיח במישור
>[!info] טענה: 
 >עבור גוף קשיח מישורי במצב מהירויות רגעי, קיימת נקודת צמודת גוף שמהירותה הרגעית אפס, והיא נקראת **מרכז סיבוב רגעי**.
 
 כדי למצוא את הנקודה הזאת, נוכל להיעזר בשדה מהירות של הגוף הקשיח:
 מחפשים $\mathbf{v}_{C}$ כך ש- $\mathbf{v}_{C}=0$:
 $$\begin{aligned}
 & \mathbf{v}_{A}=\cancel{ \mathbf{v}_{C} }+\boldsymbol{\omega}\times \mathbf{r}_{AC}\implies \mathbf{r}_{AC}\perp \mathbf{v}_{A} \\
 & \mathbf{v}_{B}=\cancel{ \mathbf{v}_{C} } +\boldsymbol{\omega}\times \mathbf{r}_{BC}\implies \mathbf{r}_{CB}\perp \mathbf{v}_{B}
\end{aligned}$$

![[DYN1_003 קינמטיקה של גוף קשיח 2024-06-18 14.21.33.excalidraw.svg]]
>גוף מישורי כללי עם שתי נקודות והמהירויות הרגעיות שלהן. הנקודה $C$ נמצאת על חיתוך הניצבים למהירויות, והיא המרכז הסיבוב הרגעי.

מקרה מיוחד של $\omega=0$ נקרא **תנועה קווית טהורה**:
$$\mathbf{v}_{A}=\mathbf{v}_{B}=\mathbf{v}_{C}=\dots $$

# תנועה בורגית רגעית וציר סיבוב רגעי

## ציר סיבוב רגעי

>[!info] טענה: 
יהי גוף קשיח בתנועה מרחבית עם נקודת גוף עומדת $A$ ($\mathbf{v}_{A}=0$). יהי וקטור מהירות זוויתית רגעית $\omega \neq 0$, שניתן לרשום כ- $\boldsymbol{\omega}=\omega\,\mathbf{e}_{\omega}$.
נקודות גוף הנמצאות על קו $\ell$ שעובר דרך $A$ וכיוונו $\mathbf{e}_{\omega}$ כולן בעלות מהירות רגעית אפס. הקו $\ell$ נקרא **ציר סיבוב רגעי**.

**הוכחה**:
נסמן נקודה כללית $B$ על הקו $\ell$ (המוגדרת במרחק $\lambda$ כללי מ-$A$):
$$\mathbf{r}_{B}=\mathbf{r}_{A}+\lambda \,\mathbf{e}_{\omega}$$
לפי שדה המהירויות:
$$\mathbf{v}_{B}=\mathbf{v}_{A}+\boldsymbol{\omega}\times \mathbf{r}_{BA}=0+\boldsymbol{\omega}\times(\lambda\,\mathbf{e}_{\omega})=\lambda\omega(\mathbf{e}_{\omega}\times \mathbf{e}_{\omega})=\mathbf{0}$$
כלומר, קיבלנו שלנקודה $B$ מהירות רגעית אפסית.
$\blacksquare$

>[!example] דוגמה: נקיפה של סביבון (precession)
![[DYN1_003 קינמטיקה של גוף קשיח 2024-06-18 14.45.13.excalidraw.svg]]
>>סביבון המסתובב סביב $\mathbf{e}_{3}'$ וסביב עצמו במהירות זוויתית קבועים. 
>
נתונים:
>$$\begin{aligned}
\dot{\phi}=\text{const}  &  & \dot{\psi}=\text{const}  &  & \theta=\text{const} 
\end{aligned}$$
לכן וקטור הסיבוב הרגעי שלו נתון ע"י:
$$\boldsymbol{\omega}=\dot{\psi}\,\mathbf{e}_{3}'+\dot{\phi}\,\mathbf{e}_{3}''=\dot{\psi}\,\mathbf{e}_{3}'+\dot{\phi}(\sin\theta\,\mathbf{e}_{1}'+\cos\theta\,\mathbf{e}_{3}')$$

## ציר בורגי רגעי

>[!info] טענה: 
נתון גוף קשיח הנע בתנועה כללית, עם מהירות זוויתית רגעית $\boldsymbol{\omega}=\omega \,\mathbf{e}_{\omega}$.
קיים קו של נקודות (צמודות גוף) שכל נקודותיו נעות במהירות שווה המקבילה ל-$\boldsymbol{\omega}$. קו זה נקרא **ציר הבורג הרגעי**.


**הוכחה**:
ראשית, נראה כי לכל נקודות הגוף אותו רכיב מהירות בכיוון $\mathbf{e}_{\omega}$.
ניקח שתי נקודות גוף כלליות $A,B$. נשים לב כי מתקיים:
$$\mathbf{e}_{\omega}\cdot \mathbf{v}_{B}=\mathbf{e}_{\omega}\cdot(\mathbf{v}_{A}+\boldsymbol{\omega}\times \mathbf{r}_{BA})=\mathbf{e}_{\omega}\cdot \mathbf{v}_{A}+0$$
ואכן קיבלנו כי:
$$\mathbf{e}_{\omega}\cdot \mathbf{v}_{B}=\mathbf{e}_{\omega}\cdot \mathbf{v}_{A}$$

כעת נרצה למצוא את המקום הגיאומטרי של נקודות גוף אשר נעות בכיוון $\mathbf{e}_{\omega}$ בלבד. בהינתן נקודת גוף $A$ ומהירותה $\mathbf{v}_{A}$, נסמן:
$$\alpha=\mathbf{v}_{A}\cdot \mathbf{e}_{\omega}$$
מחפשים נקודת גוף $B$ שמהירותה $\mathbf{v}_{B}=\alpha \,\mathbf{e}_{\omega}$. נשתמש שוב בקשרי גוף קשיח:
$$\mathbf{v}_{B}=\mathbf{v}_{A}+\boldsymbol{\omega}\times \mathbf{r}_{BA}=\alpha\,\mathbf{e}_{\omega}$$
נכפול וקטורית ב-$\boldsymbol{\omega}$ משמאל:
$$\begin{gathered}
\boldsymbol{\omega}\times \mathbf{v}_{A}+\boldsymbol{\omega}\times(\boldsymbol{\omega}\times \mathbf{r}_{BA})=\alpha \cancel{ \boldsymbol{\omega}\times \mathbf{e}_{\omega} } \\[1ex]
\boldsymbol{\omega}\times \mathbf{v}_{A}+[\boldsymbol{\omega}\cdot(\boldsymbol{\omega}\cdot \mathbf{r}_{BA})-\mathbf{r}_{BA}\cdot(\boldsymbol{\omega}\cdot \boldsymbol{\omega})]=0 \\[1ex]
\end{gathered}$$
נחלק ב-$\omega ^{2}$ ונעביר אגפים:
$$\mathbf{r}_{BA}-(\mathbf{r}_{BA}\cdot \mathbf{e}_{\omega})\mathbf{e}_{\omega}=\dfrac{\mathbf{e}_{\omega}\times \mathbf{v}_{A}}{\omega}$$
נפרק את $\mathbf{r}_{BA}$ לחלק מקביל וניצב ל-$\mathbf{e}_{\omega}$:
$$\mathbf{r}_{BA}=\mathbf{r}_{BA}^{\parallel}+\mathbf{r}_{BA}^{\perp}$$
נשים לב כי $\mathbf{r}_{BA}^{\parallel}=(\mathbf{r}_{BA}\cdot \mathbf{e}_{\omega})\mathbf{e}_{\omega}$. נציב בביטוי שקיבלנו:
$$\begin{gathered}
\mathbf{r}_{BA}-\mathbf{r}_{BA}^{\parallel}=\dfrac{\mathbf{e}_{\omega}\times \mathbf{v}_{A}}{\omega} \\[1ex]
\mathbf{r}_{BA}^{\perp}=\dfrac{\mathbf{e}_{\omega}\times \mathbf{v}_{A}}{\omega}
\end{gathered}$$
כלומר קיבלנו ביטוי לחלק הניצב ל-$\boldsymbol{\omega}$ של $\mathbf{r}_{BA}$. למעשה, נוכל לומר שלכל $\beta \in \mathbb{R}$:
$$\begin{gathered}
\mathbf{r}_{BA}=\dfrac{\mathbf{e}_{\omega}\times \mathbf{v}_{A}}{\omega}+\beta\,\mathbf{e}_{\omega} \\[1ex]\boxed {
\mathbf{r}_{B}=\mathbf{r}_{A}+\dfrac{\mathbf{e}_{\omega}\times \mathbf{v}_{A}}{\omega}+\beta \,\mathbf{e}_{\omega}
 }
\end{gathered}$$
$\blacksquare$

![[DYN1_003 קינמטיקה של גוף קשיח 2024-06-22 11.03.27.excalidraw.svg]]
>מערכת הצירים המוגדרת ע"י $\mathbf{v}_{A}^{\perp}$ ו-$\mathbf{e}_{\omega}$.



נשים לב כי $\alpha$ הוא למעשה מהירות הציר הבורגי. את היחס $\dfrac{\alpha}{\omega}$ נהוג לסמן ב-$p$ - **פסיעה**:
$$p=\dfrac{\alpha}{\omega}$$

במקרה המישורי, בו גוף מסתובב סביב $\mathbf{e}_{\omega}=\pm\mathbf{e}_{3}$, לכל נקודה $B$ מתקיים:
$$\mathbf{v}_{B}\cdot \mathbf{e}_{\omega}=0$$
(כי אנחנו במקרה מישורי, אנחנו לא יכולים לזוז בניצב למישור). לכן, ציר הבורג הרגעי הוא ציר הסיבוב הרגעי. הנקודה במישור הלוח $(\mathbf{e}_{1},\mathbf{e}_{2})$ שבה חותך ציר הבורג/סיבוב הרגעי היא מרכז הסיבוב הרגעי.
$$\begin{gathered}
\mathbf{r}_{BA}^{\perp}=\dfrac{\mathbf{e}_{3}\times \mathbf{v}_{A}}{\omega} \\[1ex]\boxed {
\mathbf{r}_{B}=\mathbf{r}_{A}+ \dfrac{\mathbf{e}_{3}\times \mathbf{v}_{A}}{\omega}
 }
\end{gathered}$$
וזוהי למעשה הנוסחה למציאת מיקום מרכז הסיבוב הרגעי, בהינתן $\mathbf{r}_{A},\,\mathbf{v}_{A},\,\omega$.


>[!example] דוגמה: 
>![[DYN1_003 קינמטיקה של גוף קשיח 2024-06-22 10.55.37.excalidraw.svg]]
נתון כי:
>$$\begin{gathered}
\mathbf{v}_{A}=v\,\mathbf{e}_{1} &  & \boldsymbol{\omega}=\omega\,\mathbf{e}3
\end{gathered}$$
>מצאו את מרכז הסיבוב הרגעי $B$ כתלות ב-$v,w$.
**פתרון**:
>$$\mathbf{r}_{BA}=\dfrac{\mathbf{e}_{3}\times(v\,\mathbf{e}_{1})}{\omega}=\dfrac{v}{\omega}\mathbf{e}_{2}$$
מקרים פרטיים:
>- אם $\mathbf{v}=0$ מרכז הסיבוב הרגעי ב-$A$.
>- אם $\mathbf{v}=b\omega$, מרכז הסיבוב הרגעי בפינה העליונה של הגוף.
>- אם $\omega \to 0$, מרכז הסיבוב הרגעי נמצא באינסוף, שזה שקול פשוט למקרה של תנועה קווית טהורה במהירות $\mathbf{v}_{A}$.

>[!example] דוגמה: מסוק טס אופקית
>![[Screenshot_20240620_141139_Samsung Notes.jpg|book|400]]
>דוגמה מ[[DYN1_000 034010 דינמיקה#ביבליוגרפיה|(Elata, 2002)]].
>מסוק טס אופקית במהירות $V$ והרוטור שלו שרדיוסו $R$ מסתובב בקצב $\boldsymbol{\omega}_{R}$ יחסית למסוק. חשב את מיקום וכיוון הציר הרגעי של הרוטור ואת מהירות הציר.
> **פתרון**:
> קצב סיבוב הרוטור הוא:
> $$\boldsymbol{\omega}_{R}=\omega_{R}(\sin\gamma\,\mathbf{e}_{1}+\cos\gamma\,\mathbf{e}_{2})$$
> מהירות מרכז הרוטור היא $\mathbf{v}_{m}=V\mathbf{e}_{1}$. לכן, מיקום ציר הסיבוב הרגעי:
> $$\begin{gathered}
> \mathbf{r}_{XA}=\dfrac{\boldsymbol{\omega}_{R}\times \mathbf{v}_{m}}{{{\omega}_{R}}^{2}}+\beta\,\mathbf{e}_{\omega} \\[1ex]
> \boxed {
> \mathbf{r}_{XA}=-\dfrac{V\cos(\gamma)}{\omega_{R}}\mathbf{e}_{3}+\beta \,\mathbf{e}_{\omega}
>  }
> \end{gathered}$$
> מהירות ציר הסיבוב:
> $$\begin{gathered}
> v_{s}=V\mathbf{e}_{1}\cdot(\sin(\gamma)\mathbf{e}_{1}+\cos(\gamma)\mathbf{e}_{2}) \\[1ex]
> \boxed {
> v_{s}=V\sin(\gamma)
>  }
> \end{gathered}$$


# תרגילים
## שאלה 1
נתונות 3 נקודות על גוף קשיח:
$$\begin{aligned}
 & \mathbf{r}_{A}=6\mathbf{e}_{1}+\mathbf{e}_{2}+3\mathbf{e}_{3} \\
 & \mathbf{r}_{B}=\mathbf{e}_{1}-4\mathbf{e}_{2}-4\mathbf{e}_{3} \\
 & \mathbf{r}_{C}=-4\mathbf{e}_{1}-2\mathbf{e}_{2}-3\mathbf{e}_{3}
\end{aligned}$$
ומהירויותיהן:
$$\begin{aligned}
 & \mathbf{v}_{A}=-\mathbf{e}_{1}+32\mathbf{e}_{2}-21\mathbf{e}_{3} \\
 & \mathbf{v}_{B}=2\mathbf{e}_{1}+23\mathbf{e}_{2}-16\mathbf{e}_{3} \\
 & \mathbf{v}_{C}=-4\mathbf{e}_{1}+8\mathbf{e}_{2}-4\mathbf{e}_{3}
\end{aligned}$$

### סעיף א'
האם שדה המהירויות הנתון יתכן בגוף קשיח?
**פתרון**:
אנו יודעים שבגוף קשיח המהירות היחסית בין כל 2 נקודות ניצב למיקום היחסי. כלומר, נבדוק שלכל זוג $i,j$ מתקיים $\mathbf{r}_{ij}\cdot \mathbf{v}_{ij}=0$ (לא סכימה של איינשטיין, נטו סימון):
$$\begin{aligned}
 & \mathbf{r}_{AB}\cdot \mathbf{v}_{AB}=(\mathbf{r}_{A}-\mathbf{r}_{B}\cdot)(\mathbf{v}_{A}-\mathbf{v}_{B})=-15=45-30=0 \\[1ex]
 & \mathbf{r}_{AB}\cdot \mathbf{v}_{AC}=\dots =30+72-102=0 \\[1ex]
 & \mathbf{r}_{BC}\cdot \mathbf{v}_{BC}=\dots =30-30+0=0
\end{aligned}$$

### סעיף ב'
מהו וקטור המהירות הזוויתית של הגוף?
**פתרון**:
עבור 3 נקודות ניתן להשתמש בנוסחה עבור מהירות זוויתית:
$$\boldsymbol{\omega}=\dfrac{\mathbf{v}_{AB}\times \mathbf{v}_{CB}}{\mathbf{v}_{AB}\cdot \mathbf{r}_{CB}}$$
נחשב את המכנה בנפרד:
$$\begin{aligned}
\mathbf{v}_{AB}\cdot \mathbf{r}_{CB} & =(\mathbf{v}_{B}-\mathbf{a}_{C})(\mathbf{r}_{C}-\mathbf{r}_{B}) \\[1ex]
 & =(-3\mathbf{e}_{1}+9\mathbf{e}_{2}-5\mathbf{e}_{3})\cdot(-5\mathbf{e}_{1}+2\mathbf{e}_{2}+0\mathbf{e}_{3}) \\[1ex]
 & =15+18+0=33\neq 0
\end{aligned}$$
לכן נוכל להמשיך להשתמש בנוסחה כדי לקבל:
$$\begin{gathered}
\boldsymbol{\omega}=\dfrac{(-3\mathbf{e}_{1}+9\mathbf{e}_{2}-5\mathbf{e}_{3})\times(-6\mathbf{e}_{1}-15\mathbf{e}_{2}+12\mathbf{e}_{3})}{33} \\[1ex]
\boxed {
\boldsymbol{\omega}=\mathbf{e}_{1}+2\mathbf{e}_{2}+3\mathbf{e}_{2}
 }
\end{gathered}$$


###  סעיף ג'
מהי משוואת ציר הבורג במרחב?
**פתרון**:
תהי נקודה $E$ כלשהי על ציר הבורג. נרצה למצוא משוואה פרמטרית המייצגת אותה. נבחר את נקודה $A$ להיות נקודת הייחוס. לפי [[#ציר בורגי רגעי]]:
$$\begin{gathered}
\mathbf{r}_{EA}=\dfrac{\boldsymbol{\omega}\times \mathbf{v}_{A}}{\omega ^{2}}+\beta\,\mathbf{e}_{\omega}
\end{gathered}$$
נמצא את $\mathbf{e}_{\omega}$:
$$\mathbf{e}_{\omega}=\dfrac{\boldsymbol{\omega}}{\omega}=\dfrac{1}{\sqrt{ 14 }}(\mathbf{e}_{1}+2\mathbf{e}_{2}+3\mathbf{e}_{3})$$
נמצא את $\boldsymbol{\omega}\times \mathbf{v}_{A}$:
$$\begin{aligned}
\boldsymbol{\omega}\times \mathbf{v}_{A} & =(\mathbf{e}_{1}+2\mathbf{e}_{2}+3\mathbf{e}_{3})\times(-\mathbf{e}_{1}+32\mathbf{e}_{2}-21\mathbf{e}_{3}) \\[1ex]
 & =-138\mathbf{e}_{1}+18\mathbf{e}_{2}+34\mathbf{e}_{3}
\end{aligned}$$
נציב ונקבל את $\mathbf{r}_{EA}$:
$$\mathbf{r}_{EA}=\left( \dfrac{\beta}{\sqrt{ 14 }}-\dfrac{69}{7} \right)\mathbf{e}_{1}+\left( \dfrac{2s}{\sqrt{ 14 }}+\dfrac{9}{7} \right)\mathbf{e}_{2}+\left( \dfrac{3s}{\sqrt{ 14 }}+\dfrac{17}{7} \right)\mathbf{e}_{3}$$
ולכן משוואת ציר הבורג:
$$\begin{gathered}
\mathbf{r}_{E}(\beta)=\mathbf{r}_{EA}+\mathbf{r}_{A} \\[1ex]
\boxed {
\mathbf{r}_{E}(\beta)=\left( \dfrac{\beta}{\sqrt{ 14 }}-\dfrac{27}{7} \right)\mathbf{e}_{1}+\left( \dfrac{2\beta}{\sqrt{ 14 }}+\dfrac{16}{7} \right)\mathbf{e}_{2}+\left( \dfrac{3\beta}{\sqrt{ 14 }}+\dfrac{38}{7} \right)\mathbf{e}_{3}
 }
\end{gathered}$$

### סעיף ד'
באיזו נקודה חותך ציר הבורג את המישור $z=0$?
**פתרון**:
נרצה למצוא עבור איזה ערך של $\beta$ רכיב $\mathbf{e}_{3}$ של $\mathbf{r}_{E}(\beta)$ מתאפס:
$$\begin{gathered}
\dfrac{3\beta}{\sqrt{ 14 }}+\dfrac{38}{7}=0 \\[1ex]
 \\
\beta=-\dfrac{38\sqrt{ 14 }}{21}
\end{gathered}$$
נציב חזרה ל-$\mathbf{r}_{E}(s)$ ונמצא כי נקודת החיתוך הינה:
$$\boxed {
\mathbf{r}_{E}\left( -\dfrac{38\sqrt{ 14 }}{21} \right)=-\dfrac{17}{3}\mathbf{e}_{1}-\dfrac{4}{3}\mathbf{e}_{2}
 }$$

### סעיף ה'
מהי מהירות הגוף הקשיח במקביל לציר הבורג ?
**פתרון**:
כיוון ציר הבורג הינו $\mathbf{e}_{\omega}$, ומהירות הנקודות על הגוף הקשיח הינה אחידה לכיוון ציר הבורג לכן מספיק לחשב את היטל מהירות נקודה אחת בכיוון ציר הבורג:
$$\mathbf{v}_{A}\cdot \mathbf{e}_{\omega}=\dfrac{1}{\sqrt{ 14 }}(-1+64-63)=0$$
כלומר הגוף הקשיח אינו מתקדם בכיוון ציר הבורג אלא רק מסתובב סביבו ברגע הנתון.

## שאלה 2
אל מוט $DEA$ המסתובב במהירות זוויתית קבועה $\dot{\theta}\,\mathbf{e}_{2}$ מחובר גלגל בעל רדיוס $R$. הגלגל מוטה בזווית $\beta$ (קבועה). נקודת המגע שלו עם הרצפה נמצאת במרחק $c$ מהראשית. הגלגל אינו מחליק.

נתונים $\dot{\theta},\,c,\,R,\beta$.

![[Pasted image 20240623130158.png|book]]
>סכימת הבעיה

### סעיף א'
מצא את המהירות הזוויתית $\dot{\phi}$ של הגלגל ביחס ל-$DEA$.
**פתרון**:
לשם נוחות נצמיד מערכת צירים $\{ \mathbf{e}_{i}'' \}$ למוט $EA$, כאשר $\mathbf{e}_{1}''=\mathbf{e}_{AE}$ ומתקיים:
$$\begin{aligned}
 & \mathbf{e}_{1}''=\cos\beta \mathbf{e}_{1}'-\sin\beta \mathbf{e}_{2}' \\[1ex]
 & \mathbf{e}_{2}''=\sin\beta \mathbf{e}_{1}'+\cos \beta \mathbf{e}_{2}'
\end{aligned}$$

מתקיים ש-$\mathbf{e}_{i}''$ מסתובבת באותה מהירות כמו $\mathbf{e}_{i}'$ ולכן:
$$\boldsymbol{\Omega}''=\boldsymbol{\Omega}'=\dot{\theta}\mathbf{e}_{2}'$$

עלינו למצוא את $\dot{\phi}$ - נוכל לעשות זאת ע"י ניתוח המהירות של מרכז הגלגל $\mathbf{v}_{A}$, פעם אחת מנקודת מבט של הגוף הקשיח ופעם אחת מנקודת מבט של הנקודה.

- מציאת $\mathbf{v}_{A}$ מנקודת המבט של הגוף הקשיח:
	נמצא את מהירות $A$ ביחס לנקודה $B$:
	$$\mathbf{v}_{AB}=\mathbf{v}_{A}-\cancel{ \mathbf{v}_{B} }=\mathbf{v}_{A}$$
	לפי גוף קשיח:
	$$\begin{aligned}
\mathbf{v}_{AB} & =\boldsymbol{\omega}\times \mathbf{r}_{AB}=(\dot{\theta}\mathbf{e}_{2}'+\dot{\phi}\mathbf{e}_{1}'')\times R\, \mathbf{e}_{2}'' \\[1ex]
 & =[\dot{\phi}\cos\beta\,\mathbf{e}_{1}'+(\dot{\theta}-\dot{\phi}\sin\beta)\mathbf{e}_{2}']\times(R\sin\beta\,\mathbf{e}_{1}'+R\cos\beta\,\mathbf{e}_{2}') 
\end{aligned}$$
	קיבלנו:
	$$
\mathbf{v}_{A}=(\dot{\phi}R-\dot{\theta}R\sin\beta)\mathbf{e}_{3}'
 $$
 - מציאת $\mathbf{v}_{A}$ מנקודת המבט הגיאומטרית של הנקודה:
	מיקום הנקודה $A$ הוא:
	$$\mathbf{r}_{A}=c\mathbf{e}_{1}'+R \mathbf{e}_{2}''=(c+R\sin\beta)\mathbf{e}_{1}'+R\cos\beta\,\mathbf{e}_{2}'$$
	נמצא את $\mathbf{v}_{A}$ בעזרת כלל האופרטור - כאשר נשתמש ב- $\boldsymbol{\Omega}'=\dot{\theta}\,\mathbf{e}_{2}$.
	$$\mathbf{v}_{A}=\dfrac{\delta \mathbf{r}_{A}}{\delta t}+\boldsymbol{\Omega}'\times \mathbf{r}_{A}$$
	נבנה טבלה:

	|                                             | $\mathbf{e}_{1}'$ | $\mathbf{e}_{2}'$ | $\mathbf{e}_{3}'$             |
	| ------------------------------------------- | ----------------- | ----------------- | ----------------------------- |
	| $\boldsymbol{\Omega}'$                      | $0$               | $\dot{\theta}$    | $0$                           |
	| $\mathbf{r}_{A}$                            | $c+R\sin\beta$    | $R\cos\beta$      | $0$                           |
	| $\dfrac{\delta \mathbf{r}_{A}}{\delta t}$   | $0$               | $0$               | $0$                           |
	| $\boldsymbol{\Omega}'\times \mathbf{r}_{A}$ | $0$               | $0$               | $-\dot{\theta}(c+R\sin\beta)$ |
	| $\mathbf{v}_{A}$                            | $0$               | $0$               | $-\dot{\theta}(c+R\sin\beta)$ |
	קיבלנו:
	$$\mathbf{v}_{A}=-\dot{\theta}(c+R\sin\beta)\mathbf{e}_{3}'$$

נשווה בין שתי הערכים ל-$\mathbf{v}_{A}$ שקיבלנו:
$$\begin{gathered}
-\dot{\theta}(c+R\sin\beta)\mathbf{e}_{3}'=(\dot{\phi}R-\dot{\theta}R\sin\beta)\mathbf{e}_{3}' \\[1ex]
\boxed{\dot{\phi}=-\dfrac{c\dot{\theta}}{R} }
\end{gathered}$$


### סעיף ב'
מהי המהירות הזוויתית המוחלטת של הגלגל?
**פתרון**:
המהירות הזוויתית המוחלטת של הגלגל הינה $\boldsymbol{\omega}$. נציב את $\dot{\phi}$ ונקבל:
$$\begin{gathered}
\boldsymbol{\omega}=\dot{\phi}\cos\beta\,\mathbf{e}_{1}'+(\dot{\theta}-\phi \sin\beta)\mathbf{e}_{2} \\[1ex]\boxed {

\boldsymbol{\omega}=-\dfrac{c\dot{\theta}}{R}\cos\beta\,\mathbf{e}_{1}'+\dot{\theta}\left( 1+\dfrac{c}{R}\sin\beta \right)\mathbf{e}_{2}
 }
\end{gathered}$$


### סעיף ג'
מהי התאוצה הזוויתית של הגלגל?
**פתרון**:
נשתמש בכלל האופרטור על מנת למצוא את התאוצה הזוויתית, $\boldsymbol{\omega}$ מיוצג במערכת $\mathbf{e}_{i}'$:
$$\dot{\boldsymbol{\omega}}=\dfrac{\delta\boldsymbol{\omega}}{\delta t}+\boldsymbol{\Omega}'\times\boldsymbol{\omega}$$
נשתמש בטבלה, כאשר נשים לב כי $\dot{\theta}$ קבוע:

|                                                 | $\mathbf{e}_{1}'$                    | $\mathbf{e}_{2}'$                                    | $\mathbf{e}_{3}'$                       |
| ----------------------------------------------- | ------------------------------------ | ---------------------------------------------------- | --------------------------------------- |
| $\boldsymbol{\Omega}'$                          | $0$                                  | $\dot{\theta}$                                       | $0$                                     |
| $\boldsymbol{\omega}$                           | $-\dfrac{c\dot{\theta}}{R}\cos\beta$ | $\dot{\theta}\left( 1+\dfrac{c}{R}\sin\beta \right)$ | $0$                                     |
| $\dfrac{\delta\boldsymbol{\omega}}{\delta t}$   | $0$                                  | $0$                                                  | $0$                                     |
| $\boldsymbol{\Omega}'\times\boldsymbol{\omega}$ | $0$                                  | $0$                                                  | $\dfrac{c\dot{\theta}^{2}}{R}\cos\beta$ |
| $\dot{\boldsymbol{\omega}}$                     | $0$                                  | $0$                                                  | $\dfrac{c\dot{\theta}^{2}}{R}\cos\beta$ |
לכן התאוצה הזוויתית היא:
$$\boxed {
\dot{\boldsymbol{\omega}}=\dfrac{c\dot{\theta}^{2}}{R}\cos\beta
 }$$

### סעיף ד'
מהו ציר הסיבוב הרגעי של הגלגל?
**פתרון**:
תהי $G$ נקודה שרירותית על ציר הבורג. נשים לב כי $B$ היא נקודה נייחת (רגעית) על הגוף הקשיח. לכן נחשב את $G$ ביחס ל-$B$:
$$\begin{gathered}
\mathbf{r}_{G}=\mathbf{r}_{B}+\mathbf{r}_{GB}=c \mathbf{e}_{1}'+s\mathbf{e}_{\omega} \\[1ex]
 \boxed {
\mathbf{r}_{G} = c\,\mathbf{e}_{1}'+s \dfrac{-\dfrac{c}{R}\cos\beta\,\mathbf{e}_{1}'+\left( 1+\dfrac{c}{R}\sin\beta \right)\,\mathbf{e}_{2}'}{\sqrt{ \dfrac{c^{2}}{R^{2}}+2 \dfrac{c}{R}\sin\beta+1 }}
 }
\end{gathered}$$

נשים לב כי ציר הסיבוב נמצא על מישור $\mathbf{e}_{1}'-\mathbf{e}_{2}'$ ועובר דרך נקודה $B$. בנושא הבא תוצאה זו מסתדרת עם הנושא של גלגול ללא החלקה.

## שאלה 3
מוט $AB$ שאורכו $L$ מחובר בשני קצותיו לגלגלות $A$ ו-$B$. הגלגלת $A$ נעה לאורך קטע ישר והגלגלת $B$ נעה בקטע חצי מעגלי ברדיוס $R$. נתון כי הקצה $B$ נע במהירות שגודלה קבוע ושווה $\mathbf{v}_{B}$ בכיוון המשיק למעגל עם כיוון השעון.
![[Pasted image 20240623130450.png|book|400]]
>סכימת הבעיה

נתונים $L,R,v_{B}$.
### סעיף א'
מהי המהירות הזוויתית של המוט $AB$ והמהירות המוחלטת של גלגלת $A$ כתלות ב-$\theta$ ובנתונים? הביעו את התשובה בקואורדינטות קרטזיות.

**פתרון**:
![[DYN1_003 קינמטיקה של גוף קשיח 2024-06-23 20.24.04.excalidraw.svg]]
>הגדרת מערכות הצירים

נגדיר מערכת צירים $\mathbf{e}_{i}'$ כך ש- $\mathbf{e}_{1}'=\mathbf{e}_{BO}$. לכן:
$$\begin{aligned}
 & \mathbf{e}_{1}'=\sin\theta\,\mathbf{e}_{1}+\cos\theta\,\mathbf{e}_{2} \\[1ex]
 & \mathbf{e}_{2}'= -\cos\theta\,\mathbf{e}_{1}+\sin\theta\,\mathbf{e}_{2}\\[1ex]
 & \boldsymbol{\Omega}'=\dot{\theta}\,\mathbf{e}_{3}
\end{aligned}$$
נגדיר גם מערכת צירים $\mathbf{e}_{i}''$ כך ש- $\mathbf{e}_{1}''=\mathbf{e}_{BA}$:
$$\begin{aligned}
 & \mathbf{e}_{1}''=\cos \phi\,\mathbf{e}_{1}-\sin \phi\,\mathbf{e}_{2} \\[1ex]
& \mathbf{e}_{2}''=\sin\phi\,\mathbf{e}_{1}+\cos\phi\,\mathbf{e}_{2}\\[1ex]
 & \boldsymbol{\Omega}''=\dot{\phi}\,\mathbf{e}_{3}''
\end{aligned}$$
כאשר $\phi$ היא הזווית בין $\mathbf{e}_{1}$ ל-$\mathbf{e}_{1}''$.

נשים לב כי תחת אילוצי הגאומטריה:
$$\begin{aligned}
\mathbf{v}_{A}=v_{A}\,\mathbf{e}_{1} &  & \boldsymbol{\omega}=\omega \,\mathbf{e}_{3} &  & \mathbf{v}_{B}=v_{B}\,\mathbf{e}_{2}'
\end{aligned}$$
לפי סיבוב רגעי:
$$\begin{aligned}
\mathbf{v}_{AB} & =\boldsymbol{\omega}\times \mathbf{r}_{AB}=\omega\,\mathbf{e}_{3}\times(-L\mathbf{e}_{1}'')=\omega \mathbf{e}_{3}''\times(-L\mathbf{e}_{1}'')=-\omega L\mathbf{e}_{2}'' \\[1ex]
 & =-\omega L(\sin\phi\,\mathbf{e}_{1}+\cos\phi \,\mathbf{e}_{2})
\end{aligned}$$
ולכן:
$$\begin{aligned}
\mathbf{v}_{A} & =\mathbf{v}_{B}+\mathbf{v}_{AB}=v_{B}\mathbf{e}_{2}'-\omega L(\sin \phi\,\mathbf{e}_{1}+\cos \phi\,\mathbf{e}_{2}) \\[1ex]
 & =v_{B}(\cos\theta\,\mathbf{e}_{1}-\sin\theta\,\mathbf{e}_{2})-\omega L(\sin \phi\,\mathbf{e}_{1}+\cos \phi\,\mathbf{e}_{2}) \\[1ex]
 & =(v_{B}\cos\theta-\omega L\sin \phi)\mathbf{e}_{1}+(v_{B}\sin\theta-\omega L\cos\phi)\mathbf{e}_{2}
\end{aligned}$$
אנו יודעים שהנקודה $A$ מאולצת לנו אך ורק בכיוון $\mathbf{e}_{1}$, ולכן נקבל שתי משוואות
$$\begin{aligned}
 & v_{A}=v_{B}\cos\theta-\omega L\sin \phi \\[1ex]
 & 0=v_{B}\sin\theta-\omega L\cos \phi
\end{aligned}$$
עם שלושה נעלמים $\omega,\,v_{A},\,\phi$.
נוכל למצוא עוד משוואה באמצעות אילוץ גיאומטרי. נבנה את משולש $ABC$ באופן הבא:
![[DYN1_003 קינמטיקה של גוף קשיח 2024-06-23 21.19.50.excalidraw.svg]]
>משולש $ABC$

מטריגונומטריה מתקיים:
$$AC=ED=R(1-\cos\theta)$$
בנוסף:
$$\begin{aligned}
 & \sin \phi=\dfrac{AC}{L}=\dfrac{R(1-\cos\theta)}{L} \\[1ex]
 & \cos \phi=\dfrac{BC}{L}=\sqrt{ 1-\dfrac{R^{2}(1-\cos\theta)^{2}}{L^{2}} }
\end{aligned}$$
נציב את $\sin \phi,\,\cos \phi$ בשתי המשוואות ונקבל:
$$\begin{aligned}
 & \mathbf{v}_{A}=v_{B}\cos\theta-\omega R(1-\cos\theta) \\[1ex]
 & 0=-v_{B}\sin\theta-\omega\sqrt{ L^{2}-R^{2}(1-\cos\theta)^{2} }
\end{aligned}$$
עבור הנעלמים $v_{A},\omega$, נפתור ונקבל:
$$\begin{aligned}
 & \omega=-\dfrac{v_{B}\sin\theta}{\sqrt{ L^{2}-R^{2}(1-\cos\theta)^{2} }} \\[1ex]
 & v_{A}=v_{B}\cos\theta+\dfrac{v_{B}\sin\theta R(1-\cos\theta)}{\sqrt{ L^{2}-R^{2}(1-\cos\theta)^{2} }}
\end{aligned}$$
מכאן:
$$\boxed{\begin{aligned}
 & \boldsymbol{\omega}=-\dfrac{v_{B}\sin\theta}{\sqrt{ L^{2}-R^{2}(1-\cos\theta)^{2} }}\mathbf{e}_{3} \\[1ex]
 & \mathbf{v}_{A}=\left( v_{B}\cos\theta+\dfrac{v_{B}\sin\theta R(1-\cos\theta)}{\sqrt{ L^{2}-R^{2}(1-\cos\theta)^{2} }} \right)\mathbf{e}_{1}
\end{aligned} }$$


### סעיף ב'
מהי התאוצה הזוויתית של המוט $AB$ והתאוצה המוחלטת של גלגלת $A$ כתלות ב-$\theta$ ובנתונים בקואורדינטות קרטזיות?
**פתרון**:
נשתמש במשוואת גוף קשיח לתאוצה:
$$\mathbf{a}_{A}=\mathbf{a}_{B}+\dot{\boldsymbol{\omega}}\times \mathbf{r}_{AB}+\boldsymbol{\omega}\times(\boldsymbol{\omega}\times \mathbf{r}_{AB})$$
כאשר התאוצה של גלגלת $A$ מאולצת להיות בכיוון $\mathbf{e}_{1}$ ולכן:
$$\mathbf{a}_{A}=a_{A}\mathbf{e}_{1}$$
- נתחיל מלמצוא את $\mathbf{a}_{B}$.
	לפי כלל האופרטור, כאשר $\boldsymbol{\Omega}'=-\dot{\theta}\mathbf{e}_{3}'$:
	$$\begin{aligned}
 & \mathbf{r}_{BO}=R\mathbf{e}_{1}' \\
 & \mathbf{v}_{BO}=\mathbf{v}_{B}=\dfrac{\delta \mathbf{r}_{Bo}}{\delta t}+\boldsymbol{\Omega}'\times \mathbf{r}_{BO}=-\dot{\theta}\mathbf{e}_{3}'\cdot R\mathbf{e}_{1}'=-R\dot{\theta}\mathbf{e}_{2}'
\end{aligned}$$
	נגזור שוב:
	$$\begin{aligned}
\mathbf{a}_{B} & =\dfrac{\delta \mathbf{v}_{B}}{\delta t}+\boldsymbol{\Omega}'\times \mathbf{v}_{B} \\[1ex]
 & =-R\ddot{\theta}\mathbf{e}_{2}'+(-\dot{\theta}\mathbf{e}_{3}')\cdot(-R\dot{\theta}\mathbf{e}_{2}') \\[1ex]
 & =-R\ddot{\theta}\mathbf{e}_{2}'-R\dot{\theta}^{2}\mathbf{e}_{1}'
\end{aligned}$$
	נוכל גם למצוא את $\dot{\theta},\ddot{\theta}$ מהנתון שגודל מהירות הגלגלת $B$ קבועה ושווה $v_{B}$:
	$$\begin{aligned}
R\dot{\theta}=v_{B} & \implies \dot{\theta}=\dfrac{v_{B}}{R}=\text{const}  \\[1ex]
 & \implies \ddot{\theta}=0
\end{aligned}$$
	ולכן:
	$$\mathbf{a}_{B}=-R\dfrac{{{v}_{B}}^{2}}{R} \mathbf{e}_{1}'=-R \dfrac{{{v}_{B}}^{2}}{R}(\sin\theta\,\mathbf{e}_{1}+\cos\theta\,\mathbf{e}_{2})$$
- נמצא את $\dot{\boldsymbol{\omega}}\times \mathbf{r}_{AB}$:
	$$\dot{\boldsymbol{\omega}}\times \mathbf{r}_{AB}=\dot{\omega}\mathbf{e}_{3}\times[-L(\cos \phi\,\mathbf{e}_{1}-\sin\phi\,\mathbf{e}_{2})]=-\dot{\omega}L\sin\phi\,\mathbf{e}_{1}-\dot{\omega}L\cos\phi\,\mathbf{e}_{2}$$
- נמצא את $\boldsymbol{\omega}\times(\boldsymbol{\omega}\times \mathbf{r}_{AB})$:
	$$\begin{aligned}
\boldsymbol{\omega}\times(\boldsymbol{\omega}\times \mathbf{r}_{AB}) & =\boldsymbol{\omega}(\boldsymbol{\omega}\cdot \mathbf{r}_{AB})-\mathbf{r}_{AB}(\boldsymbol{\omega}\cdot\boldsymbol{\omega})=-\mathbf{r}_{AB}(\boldsymbol{\omega}\cdot\boldsymbol{\omega})=\omega ^{2}L\mathbf{e}_{1}'' \\[1ex]
 & =\omega ^{2}L\cos\phi\,\mathbf{e}_{1}-\omega ^{2}L\sin\phi\,\mathbf{e}_{2}
\end{aligned}$$

נציב ונקבל:
	$$\begin{aligned}
\mathbf{a}_{A} =a_{A}\mathbf{e}_{1}=-\dfrac{{{v}_{B}}^{2}}{R}\sin\theta\,\mathbf{e}_{1}-\dfrac{{{v}_{B}}^{2}}{R}\cos\theta\,\mathbf{e}_{2}-\dot{\omega}L\sin\phi\,\mathbf{e}_{1} \\[2ex]
  -\dot{\omega}L\cos\phi\,\mathbf{e}_{2}+\omega ^{2}L\cos\phi\,\mathbf{e}_{1}-\omega ^{2}L\sin\phi \,\mathbf{e}_{2}
\end{aligned}$$
מכאן נקבל שתי משוואות בשני נעלמים $a_{A},\dot{\omega}$:
$$\begin{aligned}
 & a_{A}=-\dfrac{{{v}_{B}}^{2}}{R}\sin\theta-\dot{\omega}L\sin \phi+\omega ^{2}L\cos\phi \\[1ex]
 & 0=-\dfrac{{{v}_{B}}^{2}}{R}\cos\theta-\dot{\omega}L\cos\phi-\omega ^{2}L\sin\phi
\end{aligned}$$
לאחר הצבות והרבה אלגברה מגעילה, נקבל אלגברה מגעילה עוד יותר:
$$\boxed {
\dot{\boldsymbol{\omega}}=\left[ \dfrac{-{{v}_{B}}^{2}\cos\theta[L^{2}+R^{2}(1-\cos\theta)(2\cos\theta-1)]}{R(L^{2}-R^{2}(1-\cos\theta)^{2})^{3/2}} \right]\mathbf{e}_{3}
 }$$
 לגבי $\mathbf{a}_{A}$, אין לי כוח.