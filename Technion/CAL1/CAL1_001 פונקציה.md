---
aliases: פונקציה, חד חד ערכית, פונקציה מחזורית, פונקציה אלמנטרית, פונקציה זוגית, פונקציה אי זוגית, פונקציה הפוכה, 
---

# פונקציה

### פונקציה
>[!def] הגדרה:
בהנתן שתי [[BMA1_002 קבוצה#קבוצה|קבוצות]] $A,B$, **פונקציה** $f$ מ-$A$ ל-$B$ היא התאמה המתאימה לכל איבר ב-$A$ איבר יחיד ב-$B$. נסמן פונקציה $f$ מ-$A$ ל-$B$ ע"י $f:A\to B$. $A$ נקראת **תחום ההגדרה** של $f$, ו-$B$ נקראת **הטווח** של $f$.
את העובדה כי f מתאימה לאיבר $x\in A$ את האיבר $y\in B$ נסמן ע"י $f(x)=y$. נאמר כי $y$ הוא **התמונה** של $x$ (תחת $f$) וכי $x$ הוא **מקור** של $y$ (תחת $f$).
**התמונה** של פונקציה $f:A\to B$ היא קבוצת כל האיברים של $B$ המתקבלים מאיברים של $A$. נסמן את התמונה של $f$ ע"י $\mathrm{Im}(f)$ או $f(A)$. אז $\mathrm{Im}(f)=f(A)=\{ f(x) \ | \ x\in A \}$.

### פונקציה חח"ע ועל
>[!def] הגדרה:
>נאמר כי פונקציה $f$ היא **על** אם התמונה שלה שווה לטווח שלה, כלומר אם כל איבר ב-$B$ מתקבל מאיזשהו איבר ב-$A$, או, באופן שקול, אם $\mathrm{Im}(f)=B$.
נאמר כי פונקציה $f$ היא **חד-חד-ערכית** (ב-$A$), או **חח"ע**, אם לאיברים שונים ב-$A$ מתאימים איברים שונים ב-$B$. כלומר אם $x_{1}\ne x_{2}$ אז $f(x_{1})\ne f(x_{2})$. באופן שקול, אם עבור $x_{1},x_{2}\in A$ מתקיים כי $f(x_{1})=f(x_{2})$, אזי $x_{1}=x_{2}$.


### פונקציה מונוטונית

> [!def] הגדרה:
נאמר כי $f$ פונקציה **מונוטונית עולה**, או פשוט **עולה**, אם כאשר $x_{1}<x_{2}$ ב-$A$, אז $f(x_{1})\leq f(x_{2})$. נאמר כי פונקציה $f$ היא **מונוטונית עולה ממש** אם כאשר $x_{1}<x_{2}$ אז $f(x_{1})<f(x_{2})$.
נאמר כי $f$ פונקציה **מונוטונית יורדת**, או פשוט **יורדת**, אם כאשר $x_{1}<x_{2}$, אז $f(x_{1})\geq f(x_{2})$. נאמר כי פונקציה $f$ היא **מונוטונית יורדת ממש** אם כאשר $x_{1}<x_{2}$ אז $f(x_{1})>f(x_{2})$.
נאמר כי $f$ פונקציה **מונוטונית** אם היא מונוטונית עולה או מונוטונית יורדת.
נאמר כי $f$ פונקציה **מונוטונית ממש** אם היא מונוטונית עולה ממש עו מונוטונית יורדת ממש.

### פונקציה חסומה
>[!def] הגדרה:
>נאמר כי $f:A\to B$ היא **חסומה מלמטה** אם קיים מספר $m$ כך ש-$m\le f(x)$ לכל $x\in A$.
נאמר כי $f:A\to B$ היא **חסומה מלמעה** אם קיים מספר $M$ כך ש-$f(x)\leq M$ לכל $x\in A$.
נאמר כי $f:A\to B$ היא **חסומה** אם היא חסומה מלמעלה ומלמטה, כלומר אם קיימים מספרים $m\leq M$ כך ש-$m\leq f(x)\leq M$ לכל $x\in A$. המספר $m$ נקרא **חסם מלמטה**, והמספר $M$ נקרא **חסם מלמעלה**. מושגים אלו גם מתאימים לקבוצות, ואפילו יותר טבעיים שם.


> [!notes] הערות:
>1. התכונות חח"ע, מונוטוניות, חסימות הן תכונות של הפונקציה על תחום ההגדרה ולא תכונה של נקודה.
### פונקציה זוגית ואי זוגית

> [!def] הגדרה:
נאמר כי פונקציה $f$ היא **זוגית** אם היא מוגדרת על קבוצה סימטרית ביחס לראשית (כלומר $x$ נמצא בקבוצה אם"ם $-x$ נמצא בקבוצה), וגם $f(x)=f(-x)$ לכל $x$ בקבוצה.
נאמר כי $f$ היא **אי זוגית** אם היא מוגדרת על קבוצה סימטרית ביחס לראשית, וגם $f(x)=-f(x)$ לכל $x$ בקבוצה.

### פונקציה מחזורית

> [!def] הגדרה:
נאמר כי פונקציה $f:A\to B$ היא מחזורית אם קיים מספר שונה מאפס $T$ עבורו $f(x+T)=f(x)$ לכל $x\in A$.

# פעולות על פונקציות
### פעולות אריתמטיקה בסיסיות

> [!def] הגדרה:
>יהיו $f(x),g(x)$ פונקציות. נגדיר את הפעולות האריתמטיות על הפונקציות:
>$$\begin{align}
&(f+g)(x)=f(x)+g(x) \\
&(f-g)(x)=f(x)-g(x) \\
&(\alpha f+\beta g)(x)=\alpha f(x)+\beta g(x) \\
&(f\cdot g)(x)=f(x)\cdot g(x) \\
& \left( \frac{f}{g} \right)(x)=\frac{f(x)}{g(x)} & g(x)\neq 0
\end{align}$$

### הרכבה של פונקציות
>[!def] הגדרה:
>בהנתן $f:A\to B$ ו-$g:B\to C$, ההרכבה $g\circ f:A\to C$ מוגדרת ע"י:
>$$(g\circ f)(x)=f(g(x))$$

>[!example] דוגמאות:
>1. אם $f(x)=\sin x, g(x)=\sqrt{ x }$, אז:
>	$$(g\circ f)(x)=g(f(x))=g(\sin x)=\sqrt{ \sin x }$$
> נשים לב כי תחום ההגדרה של $g\circ f$ הוא כל ה-$x$ עבורם $\sin x$ אי שלילי. לעומת זאת:
> $$(f\circ g)(x)=f(g(x))=f(\sqrt{ x })=\sin \sqrt{ x }$$
> ותחום ההגדרה של פונקציה זו הוא $x\geq 0$.

# פונקציות אלמנטריות

### פונקציה רציונאלית

> [!def] הגדרה:
**פונקציה רציונלית** היא פונקציה שהיא מנה של פולינומים, כלומר $f(x)=\frac{p(x)}{q(x)}$ כאשר $p(x)$ ו-$q(x)$ פולינומים.
תחום ההגדרה של $f$ הוא הישר הממשי $\mathbb{R}$ חוץ מהנקודות בהן המכנה $q(x)$ מתאפס. אם $\deg(q)=n$ אז יש לכל היותר $n$ נקודות בהן הפונקציה $f$ אינה מוגדרת.

### פונקציה מעריכית (אקספוננציאלית)

> [!def] הגדרה:
> עבור $a>0$ קבוע ($a\neq 1$), **הפונקציה המעריכית** אם בסי $a$ היא $f(x)=a^{x}$. הקבוע $a$ נקרא **הבסיס** ו-$x$ נקרא **המעריך** או האקספוננט.

>[!notes] הערות:
>1. הפונקציה המעריכית [[#פונקציה מונוטונית|עולה ממש]] כאשר $a<1$ ויורדת ממש כאשר $0<a<1$.
2. תחום ההגדרה של הפונקציה המעריכית הוא כל הישר $\mathbb{R}$.
3. התמונה של הפונקציה המעריכית היא [[BMA1_002 קבוצה#קטע|הקרן]] $(0,\infty)$.

### פונקציה טריגונומטרית

> [!def] הגדרה:
פונקציה מהסוג $\sin x, \tan x, \cos, \cot x$, כאשר $x$ ברדיאנים נקראת **פונקציה טריגונומטרית.**


### פונקציה הפוכה
>[!def] הגדרה:
>אם $f:A\to B$ היא פונקציה חח"ע ועל, אז לכל $y\in B$ קיים $x\in A$ יחיד עבורו $f(x)=y$. **הפונקציה ההפוכה ל-$f$**, שתסומן ע"י $f^{-1}$, היא הפונקציה מ-$B$ ל-$A$ המתאימה לכל $y\in B$ את ה-$x\in A$ היחיד עבורו $f(x)=y$.

נשים לב כי $f^{-1}:B\to A$ ו:
$$f(x)=y \iff x=f^{-1}(y)$$

בנוסף:
$$\begin{gather}
\forall x \in A: f^{-1}(f(x))=x \\
\forall y\in B: f(f^{-1}(y))=y
\end{gather}$$

נמנה מספר פונקציות הפוכות:
#### פונקציות ההפוכות לפולינומים
לא כל פולינום הוא חח"ע ועל ולכן נסתכל רק על תחום בו הפונקציה חח"ע כאשר הטווח הוא התמונה של התחום. למשל, $f(x)=x^{2}$ אינה חח"ח על כל הישר, אבל אם נגביל את תחום ההגדרה לאי-שליליים ואת הטווח לאי-שליליים אז נקבל פונקציה שהיא חח"ע ועל:
$$f:[0,\infty)\to[0,\infty)$$

הפונקציה ההכפוכה לפונקציה זו היא פונקציית השורש $f^{-1}(x)=\sqrt{ x }$:
$$f^{-1}:[0,\infty)\to[0,\infty)$$

#### פונקציה לוגריתמית
לכל $1\neq a>0$ הפונקציה המעריכית $f(x)=a^{x}:\mathbb{R}\to(0,\infty)$ היא חח"ע ועל ולכן הפיכה. נסמן את הפונקציה ההופכית ע"י $f^{-1}=\log_{a}x:(0,\infty)$.

#### פונקציה טריגונומטרית הפוכה
הפונקציה $\sin x$ היא חח"ע ועל בקטע $\left[ -\frac{\pi}{2}, \frac{\pi}{2} \right]$ והתמונה שלה היא $[-1,1]$. אבל גם על הקטע $\left[ \frac{\pi}{2}, \frac{3\pi}{4} \right]$ היא חח"ע. יש אינסוף קטעים באורך $\pi$ עבורם $\sin x$ היא חח"ע.
הבחירה הסטנדרטית היא $\sin x:\left[ -\frac{\pi}{2}, \frac{\pi}{2} \right]\to[-1,1]$. בקטע זה פונקציית הסינוס היא עולה ממש. הפונקצייה ההפוכה לה היא:
$$\arcsin x:[-1,1]\to\left[ -\frac{\pi}{2}, \frac{\pi}{2} \right]$$

באותו אופן נוכל לעשות לפונקציות $\cos x,\tan x,\cot x$.

### פונקציה אלמנטרית
> [!def] הגדרה:
> פונקציה היא **פונקציה אלמנטרית** אם ניתן לבנות אותה ע"י מספר סופי של פעולות האריתמטיקה הבסיסיות והרכבה ממספר פונקציות בסיסיות:
> 1. [[ALG1_002 פולינומים#משפט השארית| פולינום]]
> 2. [[#פונקציה רציונאלית|פונקציה רציונאלית]]
> 3. [[#פונקציה מעריכית (אקספוננציאלית|פונקציה מעריכית]]
>4. [[#פונקציה טריגונומטרית]]
>
>בנוסף, כל פונקציה הופכית של פונקציה אלמנטרית, היא פונקציה אלמנטרית.

>[!notes] הערות:
>1.
פונקציית [[BMA1_005 ערך מוחלט#ערך מוחלט|הערך המוחלט]] היא פונקציה אלמנטרית מכיוון ש-$|x|=\sqrt{ x^{2} }$, כלומר היא הרכבה של פונקציית השורש (שהיא אלמנטרית כי היא הופכית של הפונקצייה $x^{2}$), עם הפונקציה $x^{2}$.
![[Pasted image 20230112104511.png|center|300]]
לעומת זאת, הפונקצייה:
>$$f(x)=\begin{cases}
1 & x\leq 0 \\
0  & x>0
\end{cases}$$
אינה אלמנטרית.
> 2. אם $f(x),g(x)$ פונקציות אלמנטריות אז גם $f(x)^{g(x)}$ פונקציה אלמנטרית עם תחום הגדרה שהוא כאשר $g(x)$ מוגדר וגם $f(x)>0$. למה? כיוון ש-$f(x)$ אלמנטרית אז גם $\ln f(x)$ אלמנטרית כהרכבה של אלמטריות, כאשר תחום ההגדרה הוא כאשר $f(x)>0$. לכן $g(x)\cdot \ln f(x)$ אלמנטרית כי מכפלה של אלמנטריות, ותחום הגדרה שהוא כאשר $g(x)$ מוגדר וגם $f(x)>0$. לבסוף $e^{g(x)\ln f(x)}$ אלמנטרית כהרכבה של אלמנטריות.
>  אבל:
>  $$f(g)^{g(x)}=e^{\ln f(x)^{g(x)}}=e^{g(x)\cdot \ln f(x)}$$
>  ולכן $f(x)^{g(x)}$ פונקצייה אלמנטרית עם תחום הגדרה שהוא כל ה-$x$ עבורם $g(x)$ מוגדר וגם $f(x)>0$. כמסקנה נקבל כי לכל מספר *ממשי* $a$ הפונקצייה $x^{a}$ היא אלמנטרית עם תחום הגדרה $x>0$. (זה לא מובן מאליו, $x^{a}$ במקרה זה הוא לא פולינום, הרי $a$ יכל להיות מספר לא שלם או אפילו שלילי).