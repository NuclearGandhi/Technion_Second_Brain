---
aliases:
---
# מכניקה לגרנג'ית

![](https://youtu.be/Q10_srZ-pbs?si=bWQAFl5iwYUeL6on)

עד כה תיארנו מערכות פיזיקליות ע"י **מכניקה ניוטונית** - בנינו דג"ח ורשמנו משוואות שיווי משקל ([[PHY1_003 חוקי ניוטון#חוק ניוטון השני|חוק שני של ניוטון]]. אבל, עסקנו גם בכל מיני שיטות הנקראות **שיטות אנרגיה**. למשל, ב[[SLD1_004 עבודה וירטואלית#עבודה וירטואלית|מוצקים 1]] כאשר הצגנו את רעיון העבודה הוירטואלית, או ב[[SLD2_011 שיטות אנרגיה#חישוב שקיעות בשיטות אנרגיה|מוצקים 2]] כאשר השתמשנו בשיטות אנרגיה למציאת שקיעה של קורות.
שיטות אלו במובן כזה או אחר דומות או או נכללות בדרך שונה להביט על מערכות פיזיקליות - **מכניקה לגרנג'ית**. זוהי שיטה שקולה למכניקה ניוטונית, אבל אחת שיותר נוחה לשימוש במקרים מסוימים.

כדי לפתור בעיה במכניקה ניוטונית, אנו משרטטים דג"ח - סכימה של המערכת וכוחות ומומנטים הפועלים על המערכת. לאחר מכן, אנו מפעילים את חוק שני של ניוטון $\mathbf{F}=m\mathbf{a}$, או [[DYN1_005 קינטיקה של חלקיק|מאזן תנע זוויתי]] כדי  לקבל משוואות מסדר שני הנקראות **משוואות התנועה**.
במכניקה לגרנג'ית אנו משרטטים על הסכימה *מהירויות קוויות וזוויתיות*. במובן מסוים זהו למעשה [[DYN1_008 טנזור האינרציה#עבודה ואנרגיה בגק"ש|מאזן אנרגיה]], אבל כאשר מדובר במכניקה לגרנג'ית אנו לרוב מתייחסים למשהו הרבה יותר בסיסי מזה.

## קואורדינטות מוכללות
ב[[SLD2_011 שיטות אנרגיה#כוחות מוכללים והזזות מוכללות|מוצקים 2]] הגדרנו כוחות מוכללים והזזות מוכללות. הרעיון כאן הוא זהה, רק שהפעם להזזות מוכללות נקרא קואורדינטות מוכללות - אורכים או זוויות או כל קומבינציה שלהם. נסמן אותם ע"י $({q}_{1},{q}_{2},{q}_{3},\dots)$.
לקואורדינטה מוכללת $q_{j}$ אנו מצמידים כוח מוכלל $P_{j}$ שהוא מוגדר באופן הבא: אם העבודה הנדרשת כדי להגדיל את הקואודינטה $q_{j}$ ע"י $\delta q_{j}$ היא $P_{j}\delta q_{j}$, אז הכוח המוכלל של $q_{j}$ הוא $P_{j}$.

## אילוצים הולונומיים (Holonomic)
כדי לתאר חלקיק יחיד במרחב, יהיו שלושה קואורדינטות, שעלולות להיות קרטזיות, גליליות, ספריות וכו'. אם יש $N$ חלקיקים, נצטרך $3N$ קואורדינטות כדי לתאר את המערכת (במרחב).
