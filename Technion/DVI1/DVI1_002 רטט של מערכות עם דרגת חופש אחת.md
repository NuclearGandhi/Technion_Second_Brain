---
aliases:
---
# מבוא
המערכת המכנית הכי בסיסית היא מערכת עם דרגת חופש אחת, שמאופיינת ע"י העבודה שתנועתה מתוארת ע"י קואורדינטה אחת. תנועה זו מתוארת ע"י [[DEQ1_001 מבוא#משוואה דיפרנציאלית|מד"ר]] מסדר ראשון - למשל בעזרת חוק שני של ניוטון, נמצא קשר בין הכוח $F(t)$, לתזוזה $x(t)$. במקרה זה אנו קרוראים ל-$x(t)$ ה**תגובה**, ול-$F(t)$ ה**עירור (excitation)**.

הרטט של מערכת כתגובה לתנאי התחלה כלשהם -עירור, נקרא **רטט חופשי**. כדי למצוא את התגובה לעירורים התחלתיים, אנו צריכים לפתור מד"ר הומוגנית, כלומר אחת עם אפס כוחות מופעלים עליו.
לעומת זאת, הרטט של מערכת כתוצאה מכוחות המופעלים עליו נקרא **רטט מאולץ**, והוא מייצג בעיה הרבה יותר כללית מהבעיית רטט חופשי, וזאת מכיוון שיש מגוון סוגים שונים של כוחות שיכולים לפעול על המערכת.

- כדאי להסתכל שוב על [[LSY1_007 Laplace Transform#Steady-State and Transients|פונקציות תמסורת ממעלה ראשונה ושנייה]].

# רטט סביב נקודות שיווי משקל
אנו מכירים מ[[DYN1_005 קינטיקה של חלקיק#תנע קווי של חלקיק|דינמיקה]], [[PHY1_004 תנועה הרמונית ומערכות ייחוס#תנועה הרמונית|פיזיקה]] וכמובן גם [[LSY1_005 Linearization#Local Linearization Around an Equilibrium Point|ממערכות לינאריות]] שסביב נקודות שיווי משקל אנו יכולים לפשט משמעותית את משוואות התנועה של מערכת מסוימת.
נביט במערכת הבאה עם דרגת חופש אחת:
![[Screenshot_20241126_104944_Zotero Beta 1.jpg|bookhue|400]]
>מסה תחת כוח לא-לינארי.

משוואת התנועה של מערכת זו היא מהצורה:
$$
m\ddot{y}=F(y,\, \dot{y})
$$
כאשר $m$ הוא המסה ו-$F(y,\,\dot{y})$ הוא כוח לא-לינארי כללי שיכל להיות תלוי בתזוזה $y$ והמהירות $\dot{y}$.
אנו מניחים שאין פתרון כללי למשוואה זו, ואנו מעוניינים רק בפתרונות המיוחדים שעשויים לתת תנו תמונה בהירה יותר על התנהגות המערכת. לכן, אנו מחפשים פתרונות למערכת בהם
$$
y=y_{e}=\text{const},\, \qquad \dot{y}=\ddot{y}=0
$$
כיוון שהמהירות והתאוצה הם אפסיים, הפתרונות הקבועים המקיימים את התנאים לעיל מתארים **נקודות שיווי משקל**. ניתן לקבל אותם ע"י המשוואה:
$$
F(y_{e},0)=0
$$
כאשר מערכת מופרעת מהנקודות שיווי משקל, אנו מסווגים את התנהגותה ליד נקודת שיווי המשקל כיציבה אסימפטוטית, יציבה, או לא-יציבה.

כדי למצוא את סוג היציבות של הנקודת שיווי משקל, נבצע לינאריזציה למערכת - נבחר לרשום את הפתרון של משוואת התנועה באופן הבא:
$$
y(t)=y_{e}+x(t)
$$
כאשר $x(t)$ היא תזוזה יחסית קטנה מהנקודת שיווי משקל. הנגזרות של פתרון זה:
$$
\dot{y}(t)=\dot{x}(t),\, \qquad  \ddot{y}(t)=\ddot{x}(t)
$$
נפתח טור טיילור ל-$F(y,\dot{y})$ סביב הנקודת שיווי משקל $y_{e}$:
$$
F(y,\dot{y})=F(y_{e},0)+\dfrac{ \partial F(y,\dot{y}) }{ \partial y } \bigg|_{\substack{y=y_{e}\\[0.5ex]\dot{y}=0}}^{}x+\dfrac{ \partial F(y,\dot{y}) }{ \partial \dot{y} } \bigg|_{\substack{y=y_{e}\\[0.5ex]\dot{y}=0}}^{}\dot{x}+O(x^{2})  
$$
את כל הביטויים ממעלה שנייה - $O(x^{2})$ נבחר להזניח. בנוסף, נבחר את הסימונים:
$$
\dfrac{ \partial F(y,\dot{y}) }{ \partial y } \bigg|_{\substack{y=y_{e}\\[0.5ex]\dot{y}=0}}^{}=-b\qquad \dfrac{1}{m}\dfrac{ \partial F(y,\dot{y}) }{ \partial \dot{y} } \bigg|_{\substack{y=y_{e}\\[0.5ex]\dot{y}=0}}^{}=-a
$$

אנו נקבל משוואה מהצורה הבאה:
$$
\ddot{x}+a\dot{x}+bx=0
$$
זוהי משוואת התנועה החדשה של המערכת **תחת הנחות הזזות קטנות**. נוכל לסווג את יציבות הנקודות שיווי משקל של מערכת זו ע"י הפרמטרים $a$ ו-$b$, ששונים עבור כל נקודת שיווי משקל שונה.
נשים לב שמשוואה זו היא [[DEQ1_006 משוואות לינאריות הומוגניות מסדר גבוה#אלגוריתם משוואה לינארית עם מקדמים קבועים|מד"ר עם מקדמים קבועים]], כך שפתרונה היא מהצורה:
$$
x(t)=Ae^{{st}}
$$
כאשר $A$ הוא קבוע שניתן למצוא מתנאי התחלה ו-$s$ הוא קבוע מרוכב. כדי למצוא את $s$ נוכל להציב אותו בחזרה במשוואת התנועה החדשה כדי לקבל:
$$\begin{gathered}
s^{2}Ae^{st}+asAe^{st}+bAe^{st}=0 \\[1ex]
s^{2}+as+b
\end{gathered}$$
מה שנקרא גם ה**משוואה האופיינית** של המד"ר. פתרונה:
$$
s_{1,2}=-\dfrac{a}{2}\pm \sqrt{ \left( \dfrac{a}{2} \right)^{2}-b }
$$
כך שפתרון המד"ר הוא:
$$
x(t)={A}_{1}e^{{s}_{1}t}+{A}_{2}e^{{s}_{2}t}
$$
נשים לב ש-${s}_{1},{s}_{2}$ הם מרוכבים. אופן התנועה בסביבת הנקודת שיווי משקל תלוי בערכים אלו של ${s}_{1},{s}_{2}$. תלות זו ניתנת לתיאור ע"י **מישור לפלס** (נקרא גם **מרחב מצב**, או **מישור-$s$)**:
![[Screenshot_20241126_115819_Zotero Beta.jpg|bookhue|400]]
>יציבות במישור לפלס.

מפתרון המד"ר אנו יכולים לראות שאם ${s}_{1},{s}_{2}$ הם ממשיים ושליליים, הפתרון שואף לאפס אסימפטוטית.


![[Screenshot_20241126_120550_Zotero Beta.jpg|bookhue|400]]
>תנועה לא מחזורית דועכת (aperiodically decaying motion).

אם השורשים ${s}_{1}$ ו-${s}_{2}$ מרוכבים, הם צמודים אחד לשני, ואז אם החלק הממשי שלהם שלילי, הפתרון גם שואף לאפס אסימפטוטית, אבל הפעם באופן מותנד ככל ש- $t\to \infty$.

![[Screenshot_20241126_120848_Zotero Beta.jpg|bookhue|400]]
>תנועה דועכת באופן מותנד (oscillatory decay motion).

כלומר, *נקודת השיווי משקל יציבה אם השורשים נמצאים במישור השמאלי הפתוח של מישור לפלס*.

נוכל גם לתאר את יציבות המערכת ישירות ע"י הפרמטרים $a$ ו-$b$, דרך מה שנקרא לא ה**מישור הפרמטרי**:
![[Screenshot_20241126_121107_Zotero Beta.jpg|bookhue|500]]
>יציבות במישור הפרמטרי.

# רטט חופשי של מערכות בעלות דרגת חופש אחת ללא ריסון
נביט ברטט החופשי של המערכת הלא מרוסנת הבאה:
![[Screenshot_20241125_181448_Zotero Beta 1.jpg|bookhue|400]]
>מערכת ללא ריסון וללא כוחות

משוואת התנועה של מערכת זו היא:
$$
M\ddot{x}(t)+kx(t)=0
$$
כאשר $x(t)$ הוא התזוזה מהנקודת שיווי משקל הסטטית; $m$ הוא המסה; ו-$k$ הוא קבוע הקפיץ. אם נחלק ב-$m$ נקבל את הצורה:
$$
\ddot{x}(t)+{\omega_{n}}^{2}x(t)=0
$$
כאשר
$$
\omega_{n}=\sqrt{ k/m }
$$
הוא קבוע ממשי. הפתרון למשוואה זו תחת התנאי התחלה
$$
x(0)={x}_{0}\qquad \dot{x}(0)={v}_{0}
$$
הוא אקספוננציאל מהצורה:
$$
x(t)=Ae^{s t}
$$
אם נציב פתרון זה בחזרה במד"ר, ואז נחלק ב-$Ae^{\text{}st}$ נקבל את ה**משוואה האופיינית**:
$$
s^{2}+{\omega_{n}}^{2}=0
$$
למשוואה זו שתי פתרונות מדומים טהורים:
$$
{s}_{1,2}=\pm i\omega_{n}
$$
לכן נוכל לרשום את הפתרון גם בצורה:
$$
x(t)={A}_{1}e^{i\omega_{n}t}+{A}_{2}e^{-i\omega _{n}t}
$$
כאשר ${A}_{1},{A}_{2}$ הם קבועי אינטגרציה מרוכבים. מאחר ו-$x(t)$ הוא ערך ממשי ו-$e^{i\omega_{n}t}$ הוא המצומד של $e^{-i\omega_{n}t}$, נסיק ש-${A}_{2}$ הוא המצומד של ${A}_{1}$. אבל, כל מספר מרוכב ניתן לביטוי כהמכפלה של הגודל שלו והאספוננציאל של מספר מדומה. לנוחיות, אנו בוחרים:
$$
{A}_{1}=\dfrac{C}{2}e^{-i\phi}\qquad {A}_{2}=\bar{A}_{1}=\dfrac{C}{2}e^{i\phi}
$$
כאשר $C$ ו-$\phi$ הם קבועים ממשיים. כאשר נציב את בחירות אלו, עם הזהות $e^{i\alpha}+e^{-i\alpha}=2\cos\alpha$, אנו מקבלים את התגובה שאנו מכירים למערכת הרמונית פשוטה:
$$\begin{gathered}
x(t)=\dfrac{C}{2}[e^{i(\omega_{n}t-\phi)}+e^{-i(\omega_{n}t-\phi)}] \\[1ex]
x(t)=C\cos(\omega_{n}t-\phi)
\end{gathered}$$
![[Screenshot_20241125_192005_Zotero Beta 1.jpg|bookhue|500]]
>תגובה של מתנד הרמוני לעירור התחלתי.

כאשר נציב את תנאי ההתחלה, נמצא כי:
$$
C=\sqrt{ {{x}_{0}}^{2}+\left( \dfrac{{v}_{0}}{\omega_{n}} \right)^{2} }\qquad \phi=\tan^{-1}\left( \dfrac{{v}_{0}}{{x}_{0}\omega_{n}} \right)
$$
כך שהפתרון הוא:
$$
x(t)={x}_{0}\cos(\omega_{n}t)+\dfrac{{v}_{0}}{\omega_{n}}\sin(\omega_{n}t)
$$

# רטט חופשי של מערכות בעלות דרגת חופש אחת עם ריסון צמיגי
מערכת פשוטה עם ריסון צמיגי מוצגת באיור הבא:
![[Screenshot_20241125_192851_Zotero Beta.jpg|bookhue|400]]
>מערכת ללא כוחות, עם ריסון צמיגי.

משיווי משקל נקבל את משוואת התנועה:
$$
m\ddot{x}(t)+c\dot{x}(t)+kx(t)=0
$$
כאשר $c$ הוא מקדם הריסון הצמיגי. נהוג לחלק ב-$m$ כדי לקבל את המשוואה מהצורה:
$$
\ddot{x}(t)+2\zeta\omega_{n}\dot{x}(t)+{\omega_{n}}^{2}x(t)=0
$$
כאשר $\omega_{n}$ הוא התדירות הטבעית של התנודה הלא מרוסנת, ו-
$$
\zeta=\dfrac{c}{2m\omega_{n}}
$$
הוא גודל חסר ממד הנקרא **מקדם הריסון הצמיגי**. הפתרון שלה הוא גם מהצורה:
$$
x(t)=Ae^{st}
$$
אבל הפעם:
$$
s_{1,2}=-\zeta\omega_{n}\pm \sqrt{ \zeta ^{2}-1 }\omega_{n}
$$
אופן התנועה סביב נקודת שיווי המשקל של המערכת תלויה בשורשים ${s}_{1}$ ו-${s}_{2}$, שהם בעצמם תלויים בערכי הפרמטר $\zeta$. אנו יכולים להשתמש במישור לפלס (מישור-$s$) כדי לתאר את תלות זו:

![[Screenshot_20241125_211908_Zotero Beta.jpg|bookhue|500]]
>דיאגרמת root-locus למערכת מרוסנת צמיגית.

נשים לב שמעצם הגדרת $\zeta$, מתקיים $\zeta\geq 0$, כך שאנו יכולים לצייר את המיקום של השורשים ${s}_{1}$ ו-${s}_{2}$ כפונקציות של הפרמטר $\zeta$ עבור ערך מסוים של $\omega_{n}$. דיאגרמת מישור-$s$ זו נותנת תמונה מלאה לאופן בהם השורשים ${s}_{1}$ ו-${s}_{2}$ משתנים עם $\zeta$.

נוכל גם לקשר בין $\zeta$ ו-$\omega_{n}$:

![[Screenshot_20241125_213158_Zotero Beta 1.jpg|bookhue|400]]
>מישור פרמטרי למערכת מרוסנת צמיגית.


- עבור $\zeta=0$, השורשים ${s}_{1}$ ו-${s}_{2}$ תואמים לנקודות $i\omega_{n}$ ו- $-i\omega_{n}$ על הציר המדומה של המישור לפלס, ולכל הציר האופקי של המישור הפרמטרי. מקרה זה מתאר תנודה הרמונית עם תדירות טבעית $\omega_{n}$, כפי שראינו בפרק הקודם.
- עבור $0<\zeta<1$, השורשים ${s}_{1}$ ו-${s}_{2}$ הם מרוכבים צמודים והם תואמים לזוג הנקודות במישור לפלס שממוקמים באופן סימטרי יחסית לציר הממשי. כאשר $\zeta$ משתנה, הזוג נקודות נעים על החצי מעגל בעל רדיוס $\omega_{n}$. נקודות אלו תואמות גם לאזור במישור הפרמטרי בין הציר האופקי לפרבולה $\zeta=1$. מהאיור לעיל של המישור הפרטמרי אנו יכולים להסיק כי מדובר בדעיכה תנודתית. המקרה של $0<\zeta<1$ מוכר כ**תת-ריסון (underdamping)**. 
- עבור $\zeta=1$, השורשים ${s}_{1}$ ו-${s}_{2}$ מתלכדים לנקודה ב- $-\omega_{n}$ על הציר הממשי של מישור לפלס, והם תואמים לפרבולה $\zeta=1$ במישור הפרמטרי. מקרה זה נקרא **ריסון קריטי** והתנועה מתארת דעיכה לא-מחזורית.
- לבסוף, עבור $\zeta>1$, שני השורשים ${s}_{1}$ ו-${s}_{2}$ ממוקמים על החלק השלילי של הציר הממשי במישור לפלס, עם ${s}_{1}$ בין הנקודה $-\omega_{n}$ והמקור, ו-${s}_{2}$ משמאל ל-$-\omega_{n}$. ככל ש-$\zeta$ גדל, ${s}_{1}$ נוטה לשאוף ל-$0$, בעוד ${s}_{2}$ נוטה לשאוף ל-$-\infty$. מקרה זה תואם למאזור בין הפרבולה $\zeta=1$ והציר האנכי במישור הפרמטרי, ומתואר ע"י דעיכה לא-מחזורית. מקרה זה נקרא **ריסון-יתר (overdamping)**.

>[!TODO] TODO: להשלים