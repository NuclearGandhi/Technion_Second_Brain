---
aliases:
---
# תגובות של מערכת מסדר ראשון לעירורים הרמוניים
משוואת התנועה של מערכת מרוסנת מסדר ראשון, כפי שמתואר באיור הבא, היא:
$$m\ddot{x}(t)+c\dot{x}(t)+kx(t)=F(t)$$
![[Screenshot_20241202_100036_Zotero Beta.jpg|bookhue|300]]
>מערכת מרוסנת עם דרגת חופש אחת.

כדי לפתור את [[DEQ1_007 משוואות לא הומוגניות#משוואות לא הומוגניות עם מקדמים קבועים|מד"ר לא הומוגנית זו]] אנו יכולים לפתור את המשוואה ההומוגנית המתאימה, בנפרד לכך למצוא פתרון פרטי לבעיה, ואז לחבר לינארית את שתי סוגי הפתרונות כדי לקבל את הפתרון הכללי שלנו. לאחר מכן כל מה שנדרש הוא להציב את תנאי ההתחלה ${x}_{0}$ ו-${v}_{0}$.

נתמקד כעת במקרים בהם $F(t)$ הוא הכוח הרמוני, שניתן לתארו ע"י:
$$F(t)=kf(t)=kA\cos(\omega t)$$
כאשר $f(t)=A\cos(\omega t)$ בו ה-$\omega$ נקרא תדירות העירור. נשים לב גם של-$f(t)$ ו-$A$ יש יחידות של תזוזה. נציב את סימון זה במשוואת התנועה כדי לקבל משוואה מהצורה:
$$\ddot{x}(t)+2\zeta\omega_{n}\dot{x}(t)+{\omega_{n}}^{2}x(t)={\omega_{n}}^{2}A\cos(\omega t)$$
כאשר $\zeta=\dfrac{c}{2\omega_{n}m}$ הוא המקדם ריסון הצמיגי ו- $\omega_{n}=\sqrt{ k/m }$ הוא התדירות הטבעית של התנודות הלא מרוסנות.

אנו מכירים מ[[LSY1_009 Frequency Domain Analysis#Frequency Response|מערכות לינאריות]] שהתגובה לכוח הרמוני, במצב מתמיד, תהיה גם הרמונית. לכן נניח שלפתרון יש הצורה:
$$x(t)={C}_{1}\sin(\omega t)+{C}_{2}\cos(\omega t)$$
כאשר ${C}_{1},{C}_{2}$ הם קבועים שניתן למצוא מהצבה בחזרה במשוואה. לאחר המון הצבות ואלגברה מעצבנת אנו מקבלים:
$$x(t)=X\cos(\omega t-\phi)$$
כאשר
$$X=X(\omega)=\dfrac{A}{[[1-(\omega /\omega_{n})^{2}]^{2}+(2\zeta\omega /\omega_{n})^{2}]^{1/2}}$$
הוא הגודל (magnitude) ו-
$$\phi=\phi(\omega)=\tan^{-1} \dfrac{2\zeta\omega /\omega_{n}}{1-(\omega /\omega_{n})^{2}}$$
הוא זווית הפאזה של התגובה במצב מתמיד.
ישנה עוד דרך למציאת ביטוי שקול ל-$x(t)$ שמסתמך על [[LSY1_004 Linear State-Space Equation#Euler's Formula|נוסחת אויילר]] בו אנו מציגים את הכניסה, $f(t)$ כ:
$$f(t)=Ae^{i\omega t}$$
עם הצגה זו נגיע לביטוי:
$$x(t)=AG(i\omega)e^{i\omega t}$$
כאשר $G(i\omega)$ הוא ה**תגובת תדירות (frequency response)** של המערכת:
$$G(i\omega)=\dfrac{1}{1-(\omega /\omega_{n})^{2}+i 2\zeta\omega /\omega_{n}}$$
ו-$\phi$ הוא אותה הפאזה שהגדרנו לעיל.
. כמו ב[[LSY1_009 Frequency Domain Analysis#Frequency Response|מערכות לינאריות]], נהוג לפרק את $G$ לחלקו המדומה והממשי:
$$G(i\omega)=\mathrm{Re}\,G(i\omega)+i\,\mathrm{Im}\,G(i\omega)=\lvert G(i\omega) \rvert e^{-i\phi(\omega)}$$
מה שאנו יודעים להציג ב[[LSY1_009 Frequency Domain Analysis#Bode Diagram|דיאגרמות בודה]].
אם העירור הוא מהצורה $f(t)=A\cos(\omega t)$, התגובה היא:
$$x(t)=A\lvert G(i\omega) \rvert\cos(\omega t-\phi)$$
אם העירור הוא מהצורה $f(t)=A\sin(\omega t)$, אז התגובה היא:
$$x(t)=A\lvert G(i\omega) \rvert\sin(\omega t-\phi)$$
משוואות אלו מגדירות את התגובה ההרמונית במישור הזמן לכל עירור בתדירות $\omega$. דרך נפוצה (דומה לדיאגרמות בודה) לתאר את הקשר בין הגודל $\lvert G(i\omega) \rvert$, פאזה $\phi(\omega)$ לתדירות $\omega$ היא ע"י שרטוטם ביחס לגודל $\omega /\omega_{n}$, שמקיים:
$$\dfrac{\omega}{\omega_{n}}=\sqrt{ 1-2\zeta ^{2} }$$

![[Screenshot_20241202_110138_Zotero Beta.jpg|bookhue|500]]
>גודל התגובת תדירות לערכי $\zeta$ שונים.

אנו רואים שכאשר מקדם הריסון $\zeta>1/\sqrt{ 2 }$, אין לתגובה שיא עבור תדירות מסוימת. במקרה הלא מרוסן, $\zeta=0$, התגובה גדלה אינסופית כאשר $\omega$ שואף לתדירות הטבעית $\omega_{n}$. במקרה זה אנו אומרים שלמערכת **תנאי תהודה (resonance condition)**, שמאופיינת ברטט עוצמתי.

עבור $\zeta$ מסוים אנו יכולים למצוא את האמפליטודה המקסימלית ע"י:
$$\lvert G(i\omega) \rvert_{\max_{}}=\dfrac{1}{2\zeta\sqrt{ 1-\zeta ^{2} }}$$
כאשר הריסון קל יחסית, כמו למשל כש- $\zeta<0.05$, המקסימום מתרחש יותר באזור של $\omega /\omega_{n}=1$. מעבר לכך, עבור ערכים קטנים של $\zeta$, המשוואה לעיל נותנת את הקירוב
$$\lvert G(i\omega) \rvert_{\max_{}}\approx Q=\dfrac{1}{2\zeta}$$
כאשר $Q$ ידוע כה**מקדם איכות**, כי בהנדסת חשמל, למשל בכוונון מעגל ברדיו, אנו מעוניינים באמפליטודות בתהודות גדולות ככל האפשר.

לגבי זווית הפאזה $\phi$:
![[{A9951FDC-A436-4F49-8CE7-EEA918878DD6}.png|bookhue|500]]
>זווית פאזה של תגובת תדירות.

נשים לב שכל העקומות $\zeta$ עוברות דרך הנקודה $\phi=\pi /2,\,\omega /\omega_{n}=1$. יתר על כן, עבור $\omega /\omega_{n}<1$, זווית הפאזה שואפת לאפס כאשר $\zeta \to 0$, ועבור $\omega /\omega_{n}>1$ זווית הפאזה שואפת ל-$\pi$ כאשר $\zeta \to 0$.
עבור $\zeta=0$, הפאזה היא $0$ עבור $\omega /\omega_{n}<1$, ויש לה נקודת אי רציפות ב- $\omega /\omega_{n}=1$ - היא קופצת מ-$0$ ל-$\pi /2$ ואז ל-$\pi$, וממשיכה עם ערך זה עבור $\omega /\omega_{n}$. נשים לב שאם $\zeta \to 0$, נוכל להסיק מהגרף שזווית הפאזה בתהודה היא $\pi /2$.