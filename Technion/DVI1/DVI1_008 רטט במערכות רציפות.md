---
aliases:
---
# מבוא
עד עכשיו עסקנו ב**מערכות בדידות** - מערכות בהן אנו מניחים שהמסות מרוכזות בנקודות יחידות, דיסקרטיות, והן מחוברות ביניהן ע"י מוטות, קפיצים ואלמנטים אחרים קשיחים חסרי מסה. התנועה של מערכות אלו מתוארת ע"י מד"רים, עם משוואה אחת לכל מסה, ומספר המסות מגדיר את מספר דרגות החופש של המערכת.
כעת, כאשר נעבור למודל טיפה יותר מדויק של מערכות - **מערכות רציפות**, המשוואות המתארות את התנועה של המערכת יהיו [[PDE1_000 104228 מדח מ|מד"חים]]. כיף חיים. נצטרך לקחת בחשבון עקרונות מ[[SLD2_010 שקיעה של קורות#קשרים דיפרנציאליים לשקיעה|מוצקים]], בנוסף לתנאי שפה.


# משוואות התנועה של חוט תונד
כדי למדל תנועה של מוט אורכי רציף, אנו יכולים לפרק אותו למספר מסות בדידות, ולהשאיף את פירוק זה לאינסוף. עוד דרך היא לפתח מאזן תנע קווי על כל אלמנט דיפרנציאלי של החוט, כמו שעשינו ב[[PHY2_007 גלים#גלים עומדים|פיזיקה 2]]. ישנה עוד דרך המסתמכת על [[DVI1_001 מושגי יסוד ומכניקת לגראנז'#עיקרון המילטון המורחב|עיקרון המילטון]].

![[{869D84E0-7877-4E92-A245-196787779C59}.png|bookhue|500]]
>פירוק החוט למספר סופי של מסות. (a) החוט כמערכת בדידה. (b) דג"ח על המסות בחוט.

![[{600E9D11-F6B5-49FC-A7FF-C0D656A5D06D}.png|bookhue|500]]
>פירוק החוט לאלמנטים דיפרנציאליים. (a) החוט כמערכת רציפה. (b) דג"ח על אלמנט של חוט.

מפיתוחים אלו אנו מקבלים את משוואת התנועה:
$$\dfrac{ \partial  }{ \partial x } \left[ T(x) \dfrac{ \partial y }{ \partial x }  \right]+f(x,t)=\rho(x) \dfrac{ \partial ^{2}y }{ \partial t^{2} }\qquad 0<x<L \tag{8.14}$$
כאשר:
- $T$ היא המתיחות בחוט.
- $\rho$ היא צפיפות המסה של החוט.
- $f$ הוא הכוח הניצב לאורך החוט.

משוואת תנועה בסיסית זו תקיפה גם עבור בעיות שונות דומות, למשל עבור מוט במתיחה או גל בפיתול. בשביל ההמרות ניתן להיעזר בטבלה הבאה:
![[Pasted image 20250120101555.png|bookhue|600]]
>גדלים אנלוגיים.


למשל, אם מדובר במוט אלסטי:
$$\dfrac{ \partial  }{ \partial x } \left[ EA(x) \dfrac{ \partial u }{ \partial x }  \right]+f(x,t)=m(x) \dfrac{ \partial ^{2}u }{ \partial t^{2} }$$
נשים לב ש- $m(x)=\rho A(x)$ (מסה ליחידת אורך). אם שטח החתך אחיד, נוכל לרשום:
$$\begin{gathered}
EA \dfrac{ \partial ^{2} u }{ \partial x^{2} } +f(x,t)=\rho A \dfrac{ \partial ^{2}u }{ \partial t^{2} }  \\[2ex]
\dfrac{E}{\rho}\dfrac{ \partial ^{2}u }{ \partial x^{2} } +f(x,t)= \dfrac{ \partial ^{2}u }{ \partial t^{2} } 
\end{gathered}$$
אם נסמן $c^{2}:=\dfrac{E}{\rho}$, נשים לב שנקבל את [[PDE1_004 משוואת הגלים#משוואת הגלים החד-ממדית|משוואת הגלים]] (האי הומוגנית).
$$\dfrac{ \partial ^{2}u }{ \partial t^{2} } -c^{2}\dfrac{ \partial ^{2}u }{ \partial x^{2} } =f(x,t)\qquad 0<x<L$$
# רטט חופשי - בעיית ערכים עצמיים דיפרנציאלית
כאשר נרצה למצוא פתרונות לבעיות רטט רציפות, אנו פועלים באופן מאוד דומה לבעיות בדידות. נביט למשל במשוואת התנועה על החוט ההומוגנית:
$$\dfrac{ \partial  }{ \partial x } \left[ T(x) \dfrac{ \partial y }{ \partial x }  \right]=\rho(x) \dfrac{ \partial ^{2}y }{ \partial t^{2} }\qquad 0<x<L \tag{8.55} $$
עם תנאי ההתחלה:
$$y(0,t)=0,\, \qquad y(L,t)=0 \tag{8.56}$$
בעיה זו אנו יכולים לפתור בעזרת [[PDE1_006 שיטת הפרדת משתנים#בעיית החום ההומוגנית|שיטת הפרדת משתנים]].
אנו נניח פתרון מהצורה:
$$y(x,t)=X(x)T(t)$$
נקבל [[PDE1_005 בעיית שטורם ליוביל#מבוא|בעיית שטורם ליוביל]], נמצא אין סוף ערכים עצמיים ${\lambda}_{n}$, פונקציות עצמיות ${X}_{n}$, ולכן גם ${T}_{n}$, נפתח את תנאי ההתחלה והביטוי האי-הומוגני ל[[PDE1_005 בעיית שטורם ליוביל#פיתוח לפי פונקציות עצמיות|טורי פורייה]], ועבור הבעיה הספציפית שלנו, נקבל פתרון מהצורה:
$${y}(x,t)=\sum_{n=1}^{\infty} {A}_{n}{X}_{n}\cos({\omega}_{n} t-{\phi}_{n}) \qquad n=1,2,\dots \tag{8.75}$$
כאשר במקרה הזה, ${T}_{n}=\cos({\omega}_{n}t-{\phi}_{n})$. (ראו תרגיל אחרון ב[[PDE1_004 משוואת הגלים#אלגוריתם שיטת הפרדת משתנים|משוואת הגלים]]).

נשים לב שבתצורה זו, כבר מופיעים לנו המודים הטבעיים של המערכת. ${\omega}_{n}$ היא התדירות הטבעית, ו-${A}_{n}$ ו-${\phi}_{n}$ הן האמפליטודות והפאזות, בהתאמה, שאותן אנו מוצאים מתנאי התחלה.
הביטויים ${X}_{n}$ ו-${\omega}_{n}$ הם ביטויים התלויים בתכונות המערכת עצמה, בעוד ${A}_{n}$ ו-${\phi}_{n}$ תלויים במשתנים חיצוניים למערכת.

![[{43E7FC30-D456-4F1E-84B3-1F0D3C508CCA}.png|bookhue|500]]
>מודים טבעיים של חוט מקובע. לחוט אידיאלי ישנם אינסוף מודים טבעיים. לתדירות הכי נמוכה קוראים **תדר/הרמונית בסיסית (fundamental harmonic)**, בעוד לתדרים היותר גבוהים קוראים **אוברטונים (overtones)** או **הרמוניות גבוהות**.


# מערכות עם מסות בשפה
אם בשפה יש לנו עוד מסה בדידה, עלינו לחקור מחדש את המד"ח שהגדרנו. אנו נקבל למעשה שאחד מתנאי השפה יכלול את הערך העצמי $\lambda$ באופן מפורש. כדי להדגים זאת, נביט במערכת הבאה:
![[{8BDB67E4-3863-4536-A022-F296C1CC9526}.png|bookhue|600]]

משוואת התנועה לבעיה זו היא:
$$\dfrac{ \partial  }{ \partial x } \left[ EA(x) \dfrac{ \partial u }{ \partial x }  \right]+f(x,t)=m(x) \dfrac{ \partial ^{2}u }{ \partial t^{2} } \qquad 0<x<L \tag{8.112}$$
כאשר $EA(x)$ הוא הקשיחות הצירית, $E$ הוא מודול יאנג, $A$ הוא שטח החתך (המשתנה) של המוט, $u(x,t)$ הוא התזוזה *הצירית*, $f$ הוא הכוח הצירי ליחידת אורך ו-$m(x)$ הוא המסה ליחידת אורך.  בנוסף, המוט מקובע ב- $x=0$, ולכן:
$$u(0,t)=0 \tag{8.113}$$
כדי לפתח את התנאי שפה הימני, נשים לב שהכוח הצירי $F(L,t)$ קשור לדפורמציית המוט לפי:
$$F(L,t)=EA(x) \dfrac{ \partial u }{ \partial x }\bigg|_{x=L}^{}\tag{8.114} $$
בעצם במשוואה $(\text{8.114})$ אנו אומרים שהכוח בקצה $F$ הוא מכפלה של שטח החתך במאמץ $E \dfrac{ \partial u }{ \partial x }$ (ה-$\partial u/\partial x$ הוא למעשה עיבור במקרה הפשוט - כאשר אנו מכפילים אותו ב-$E$ אנו מקבלים מאמץ), בהנחה והמאמץ מפולג באופן אחיד לאורך החתך. כעת, לפי חוק שני של ניוטון על מסה $M$:
$$-F(L,t)=M \dfrac{ \partial ^{2}u }{ \partial t^{2} } \bigg|_{x=L}^{} \tag{8.115}$$

נשווה בין $(\text{8.114})$ ו-$(\text{8.115})$ כדי לקבל את תנאי השפה ב- $x=L$:
$$EA(x) \dfrac{ \partial u }{ \partial x } =-M \dfrac{ \partial ^{2}u }{ \partial t^{2} } \qquad x=L$$
כעת עם המד"ח ושני תנאי השפה אנו יודעים לפתור בעזרת שיטת הפרדת משתנים. בהנחה ושטח החתך אחיד לאורך המוט, נוכל לרשום את הבעיה באופן הבא:
$$\begin{aligned}
 & \dfrac{E}{\rho}{u}_{xx}+f(x,t)= {u}_{tt} \\[1ex]
 & u(0,t)=0 \\[1ex]
 & {u}_{x}(L,t)=-\dfrac{M}{EA}{u}_{tt}
\end{aligned}$$

לפי הפרדת משתנים, תנאי השפה השני הוא:
$$\begin{gathered}
X'(L)T(t)=-\dfrac{M}{EA}X(L)T''(t) \\[1ex]
X'(L)=-\dfrac{M}{EA}X(L)\underbrace{ \dfrac{T''(t)}{T(t)} }_{ -\lambda } \\[1ex]
X'(L)-\lambda  \dfrac{M}{EA}X(L)=0
\end{gathered}$$

לכן הבעית שטורם ליוביל היא מהצורה:
$$\begin{aligned}
 & X''+\lambda X=0 \\[1ex]
 & X(0)=0 \\[1ex]
 & X'(L)-\lambda  \dfrac{M}{EA}X(L)=0
\end{aligned}$$

