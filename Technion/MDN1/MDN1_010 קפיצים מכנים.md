---
aliases:
---
# מאמצים בקפיצים בורגיים
באיור הבא מתואר קפיץ לחיצה בורגי עגול המועמס ע"י כוח צירי $F$.

![[{A10ECE0F-27AB-4DAC-A406-C9220BFE3B11}.png|bookhue|500]]
>קפיץ בורגי מועמס צירית. [[MDN1_000 00340054 תכן מכני 1מ#ביבליוגרפיה|(Budynas et al., 2015)]].

 אנו מגדירים את $D$ כקוטר הממוצע של הקפיץ, ו-$d$ כקוטר של התיל עצמו. נחשב את המאמצים ע"י חתך (חלק (b) באיור), כך שיש לנו כוח חיצוני $F$ בנקודה החיתוך עם מומנט פיתול טהור $T=FD/2$.

מאמץ הגזירה המקסימלי בתיל ניתן לחישוב ע"י סופרפוזיציה של המאמץ גזירה כתוצאה מגזירה טהורה, ומאמץ הגזירה כתוצאה מהפיתול:
$${\tau}_{\max_{}}=\dfrac{Tr}{J}+\dfrac{F}{A} \tag{a}$$
בתוך התיל עצמו, מאחר ו- $A=\pi d^{2}/4$ וגם $J=\pi d^{4}/32$, נקבל:
$$\tau=\dfrac{8FD}{\pi d^{3}}+\dfrac{4F}{\pi d^{2}} \tag{b}$$
נגדיר את **אינדקס הקפיץ**:
$$C=\dfrac{D}{d}\tag{10-1}$$
שהוא מידת העקמומיות של התיל. נעדיף ערכי $C$ בין $4$ ל-$12$. עם קשר זה, נוכל לרשום את $(\text{b})$ לפי קשר זה:
$$\tau={K}_{s} \dfrac{8FD}{\pi d^{3}} \tag{10-2}$$
כאשר ${K}_{s}$ הוא **מקדם תיקון למאמץ גזירה** והוא מוגדר ע"י:
$${K}_{s}=\dfrac{2C+1}{2C}\tag{10-3}$$
# השפעת העקמומיות
משוואה $(\text{10-2})$ מבוססת על תיל ישר. אבל, העקמומיות של התיל גורמת לריכוז מאמצים מקומי על המשטח הפנימי של התיל, ונוכל להתייחס אליו בעזרת **מעקם עקמומיות**. במקדם זה משתמשים כמו [[MDN1_001 מבוא לתכן מכני#ריכוז מאמצים|ריכוז מאמצים]]. לעומס סטטי, מקדם העקמומיות לרוב מוזנח כי כל כניעה מקומית גורמת להקשיית עיבור מקומית. לעומס התעייפות, כן ניקח בחשבון את מקדם העקמומיות.

כדי לקחת בחשבון את מקדם ריכוז המאמצים, לא נוכל לעשות זאת בצורה ישירה כמו במקרים אחרים, נצטרך לעשות זאת באופן עקיף. נניח וה-${K}_{s}$ במשוואה $(\text{10-2})$ מוחלף ב-$K$ אחר, שמתקן גם עבור עקמומיות וגם עבור גזירה. אז מקדם זה נתון ע"י:
$$\begin{align}
 & {K}_{W}=\dfrac{4C-1}{4C-4}+\dfrac{0.615}{C}\tag{10-4} \\[1ex]
 & {K}_{B} = \dfrac{4C+2}{4C-3} \tag{10-5}
\end{align}$$
הראשון נקרא **מקדם ווהל (Wahl factor)**, והשני **מקדם ברג'סטרסר (Bergsträsser factor**). מאחר והתוצאות של שתי משוואות אלו שונות בסדר גודל של $1\%$, נשתמש פשוט במשוואה $(\text{10-5})$. נוכל כעת למצוא את מקדם העקמומיות מתוך המקדם ${K}_{B}$:
$${K}_{c}=\dfrac{{K}_{B}}{{K}_{s}}=\dfrac{2C(4C+2)}{(4C-3)(2C+1)} \tag{10-6}$$
מעתה ואילך נשתמש ב
$$\tau={K}_{B} \dfrac{8FD}{\pi d^{3}} \tag{10-7}$$
כדי לחשב את המאמץ הגדול ביותר.

# שקיעת קפיצים בורגיים
לפי [[SLD2_011 שיטות אנרגיה#המשפט השני של קסטיליאנו|המשפט השני של קסטיליאנו]] ניתן למצוא את הקשרים בין השקיעה לכוח. סך אנרגיית העיבור לקפיץ בורגי מורכב מחלק פיתולי וחלק גזירתי. ניתן להראות מפיתוח ש:
$$y=\dfrac{8FD^{3}N}{d^{4}G}\left( 1+\dfrac{1}{2C^{2}} \right)\approx  \dfrac{8FD^{3}N}{d^{4}G} \tag{10-8}$$
כאשר $N={N}_{a}$ הוא מספר לולאות התיל בפעולה.
מכך נוכל להסיק ש**קבוע הקפיץ** הוא:
$$k:=\dfrac{F}{y}=\dfrac{d^{4}G}{8D^{3}N} \tag{10-9}$$

# קפיצי לחץ
ישנם מספר סוגי סיומות לקפיצי לחץ, ארבע מהן מוצגות באיור הבא:
![[Pasted image 20250130101032.png|bookhue|600]]
>סוגי סיומות לקפיצי לחץ.

ב[[MDN1_C10 טבלאות קפיצים|טבלה 10-1]] מתואר איך סוג הסיומת משפיע על מספר הלולאות ואורך הקפיץ.

# יציבות קפיצים
אנו יודעים שקורה ארוכה *תקרוס* כאשר העומס עצים מדי. באותו אופן קפיץ לחץ יכול גם לקרוס אם השקיעה גדולה מדי. ניתן להראות שהתנאי ל-*יציבות מוחלטת* היא:
$${L}_{0}< \dfrac{\pi D}{\alpha }\left[ \dfrac{2(E-G)}{2G+E} \right]^{1/2} \tag{10-12}$$
כאשר ערכי $\alpha$ נתונים ע"י [[MDN1_C10 טבלאות קפיצים|טבלה 10-2]].

# תדירות קריטית לקפיצים בורגיים
קפיצים המתפקדים תחת רעידות עלולים להיכשל בשל קרבה ל**תדר עצמי קריטי**.
![[shigspring.png|400]]
>כשל קפיץ במנוע הסובב יתר על המידה. השבר הוא לאורך ה-$45^{\circ}$ של מאמץ מקסימלי ראשי תחת עומס פיתולי.

ניתן להראות מ[[DVI1_008 רטט במערכות רציפות#רטט חופשי - בעיית ערכים עצמיים דיפרנציאלית|רטט]] שתדר הבסיס של קפיץ ששתי השפות שלו תמיד במגע עם הפלטות עליהן הוא יושב הוא:
$$f=\dfrac{1}{2}\sqrt{ \dfrac{kg}{W} }\tag{10-25}$$
כאשר $k$ הוא קבוע הקפיץ, $g$ הוא תאוצת הכבידה, ו-$W$ הוא משקל הקפיץ:
$$W=\dfrac{\pi ^{2}d^{2}D{N}_{a}\rho}{4}\tag{10-27}$$
אם שפה אחת של הקפיץ חופשית, תדר הבסיס יהיה:
$$f=\dfrac{1}{4}\sqrt{ \dfrac{kg}{W} } \tag{10-26}$$
כדי למנוע רזוננס, נבחר תדר בסיס (שהוא למעשה התדר הקריטי) שגדול לפחות פי $15$ עד $20$ מתדר הפעולה של המכונה. אם התדירות לא גבוהה מספיק, נצטרך לתכנן מחדש את הקפיץ - נגדיל את $k$ או נקטין את $W$.

# עומס התעייפות של קפיצי לחץ בורגיים
קפיצים תמיד נתונים לעומס התעייפות. ברוב המקרים מספר המחזורים הדרוש לקפיצים עלול להיות נמוך, למשל, כמה אלפי מחזורים לקפיצים במנעול, או לקפיץ במתג כלשהו. אבל, קפיץ השסתום של רכב חייב לדעת לספוג מיליוני מחזורי פעולה ללא כשל.
כדי לשפר את חוזק ההתעייפות של קפיצים המועמסים דינמית, ניתן להשתמש למשל ב-[[MNF1_008 Surface Treatments, Coatings, and Cleaning#Surface Treatment Processes|shot peening]], שיכול לשפר את החוזק להתעייפות לפחות ב-$20\%$.
ממצא מפתיע ע"י Zimmerli הוא שסף חוזק הגזירה בהתעייפות ${S}_{se}$ אינו מושפע מסוג החומר, ממדי הקפיץ, או קוטר התיל (כל עוד הוא קטן מ-$\pu{10mm}$). מעבודה זו התקבלו שני ערכים לספי התעייפות עבור אורך חיים אינסופי לקפיצי פלדה ${S}_{sa},\,{S}_{sm}$:
$$\begin{align}
 & \mathrm{Unpeened}: &  & {S}_{sa}=\pu{241MPa}, &  &  {S}_{sm}=\pu{379MPa} \tag{10-28} \\[1ex]
 & \text{Peeened}: &  & {S}_{sa}=\pu{398MPa}, &  & {S}_{sm}=\pu{534MPa}\tag{10-29}
\end{align}$$
עם ערכים אלו ניתן למצוא את הקריטריון לכשל לפי [[MDN1_002 כשלים כתוצאה מעומס משתנה#קריטריוני כשל להתעייפות בהטרחה מחזורית|קריטריון גרבר]]. למשל, עבור קפיץ שלא עבר peening עם ${S}_{su}=\pu{211.5kpsi} \approx \pu{1460MPa}$:
$${S}_{se}=\dfrac{{S}_{sa}}{1-({S}_{sm}/{S}_{su})^{2}}=\dots \approx \pu{260MPa}$$
כאשר נזכור ש- ${S}_{su}=0.67{S}_{ut}$.

מבחינת המאמץ הממוצע והאמפליטודה שלו, ניתן להראות כי:
$$\begin{align}
 & {\tau}_{a}={K}_{B} \dfrac{8{F}_{a}D}{\pi d^{3}}\tag{10-32} \\[1ex]
 & {\tau}_{m}={K}_{B} \dfrac{8{F}_{m}D}{\pi d^{3}} \tag{10-33}
\end{align}$$
