---
aliases:
---
# מבוא להתעייפות
בפרק קודם עסקנו בניתוח ועיצוב חלקים הנתונים ללחץ סטטי. כעת, נעבור ל[[IMT1_010 התעייפות#התעייפות|התעייפות]] - כשל כתוצאה מעומס משתנה.

לפני המאה ה-19, תיכון מכני התבסס בעיקר על עומסים סטטיים. העומסים היו נמוכים יחסית, מקדמי הביטחון היו גדולים, המהירויות היו די איטיות. ברגע שהומצא מנוע הקיטור, בעיות החלו לצוץ. גלים היו צריכים להסתובב מהר יותר, ובכך חוו מחזורים דינמיים רבים ומהירים יותר. חלק מהכשלים הראשונים כתוצאה ממחזורים אלו היו פסי רכבת באמצע המאה ה-19, מה שהוביל לחקר עמוק של הכשלים - משם התפתחו הרעיונות הראשונים לכשל **התעייפות**.

# היווצרות סדק והתקדמותו
כשל התעייפות נוצר כתוצאה מהיווצרות סדק והתקדמותו. הוא יתחחיל בנקודה שחווה מאמצים מחזוריים גבוהים (ולפיכך גם עיבורים גבוהים). נקודה זו  נמצאת בדרך כלל בנקודות אי-רציפות בחומר, כמו למשל חריצים, חורים, שינויים בשטח חתך, שינויים במבנה החומר וכו'.

ניתן לסווג כשל התעייפות בשלושה שלבים:


![[MDN1_002 כשלים כתוצאה מעומס משתנה 2024-11-21 09.17.30.excalidraw.svg|350]]

ה*שלב הראשון* הוא תחילת סדק או מספר סדקים כתוצאה מדפורמציה פלסטית. סדקים בשלב זה לרוב לא ניתנים להבחנה בעין בלתי מזוינת. ב*שלב השני* הסדקים מתפתחים לסדקים גדולים היוצרים סדקים מישוריים מקבילים שמופרדים ע"י "רכסים" אורכיים. המישורים לרוב חלקים ומאונכים לכיוון של המאמץ המקסימלי. משטחים אלו מאופיינים ע"י רצועות בהירות וכהות שנקראות **קווי חוף**. במהלך עומס מחזורי, משטחי הסדקים נפתחים ונסגרים, מתחככים אחד עם השני, וקווי החוף משנים את תצורתם כתלות בשינויים ברמת או תדירות העומס. ה*שלב שלישי* מתרחש במחזור העמסה האחרון כאשר השטח חתך לא יכול לתמוך יותר בעומסים, מה שגורם לשבר פתאומי ומהיר. השבר בשלב השלישי יכול להיות פריך, משיך, או שילוב של שניהם.

# שיטות לחישוב עמידות תכן
שלושת השיטות הראשיות לחישוב עמידות תכן מסוים בפני כשל התעייפות הן שיטת **stress-life**, שיטת **strain-life**, ושיטת **linear-elastic fracture mechanics (LEFM)** - או פשוט **שיטת מכניקת השבר**. שיטות אלו באות לחזות את "חיי" התכן כתלות במספר המחזורים לשבר, $N$, לרמת העמסה מסוימת. בגדול, שיטת strain-life מתמקדת בהיווצרות הסדק (שלב ראשון), שיטת מכניקת השבר מתמקדת על התקדמות השבר (שלב שני), ושיטת stress-life ממזגת את כל שלושת השלבים בעזרת נתונים אמפיריים (ניסויים).

כאשר העומסים המחזוריים יחסית נמוכים, המאמצים והעיבורים לרוב אלסטיים, וחיי התכן ארוכים (בדרך כלל, יותר מ-$10^{3}$ או $10^{4}$), אזור זה נקרא **high-cycle fatigue**. מצד שני, עבור עומסים מרובי מחזורים, עם מאמצים ועיבורים פלסטיים, וחיי תכן קצרים, האזור נקרא **low-cycle fatigue**.

%%
# שיטת Strain-Life
שבר התעייפות תמיד מתחיל מנקודת אי-רציפות כמו חור, נקב, חריץ ואזורים אחרים של ריכוז מאמצים. כאשר המאמץ באי-רציפות עובר את הגבול האלסטי, מתרחש עיבור פלסטי. אם השבר התעייפות מתרחש, יהיו עיבורים פלסטיים מחזוריים בחומר. שיטת strain-life מבוססת על חישוב העיבורים הפלסטיים והאלסטיים באזורים בהם שבר מתחיל. שיטת זו מאוד שימושית בסיטואציות בהם יש כניעות מקומיות, שזהו לרוב המקרה כאשר המאמצים והעיבורים גבוהים ומצפים לחיי תכן יחסית נמוכים. מאחר ושיטת strain-life כוללת עם עיבורים אלסטיים, היא גם שימושית לחיי תכן ארוכים, כאשר המאמצים והעיבורים יותר נמוכים ולרוב אלסטיים.
%%

# שיטת Stress-Life ועקומת S-N
שיטת stress-life מסתמכת על מחקרים על דגמים הנתונים למאמצים מחזוריים בין שתי רמות מאמצים מחזוריים, מה שנקרא **העמסה באמפליטודה קבועה (constant amplitude loading)**.

>[!TODO] TODO: להשלים