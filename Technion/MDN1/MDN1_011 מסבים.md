---
aliases:
---
# מבוא
**מסב (bearing)** הוא רכיב המאפשר תמיכה בגוף אחר הנמצא בתוכו או נע עליו, כשביניהם תנועה יחסית. המסב מאפשר תנועה חלקה, בעלת חיכוך נמוך, בין המשטחים הנעים. התנועה במסב יכולה להיות קווית, סיבובית-רדיאלית וסיבובית צירית.
בכל מסב שואפים להפריד את המגע המתכתי בין המשטחים באמצעות שימון שטח המגע בשמן סיכה מתאים. העדר מגע ישיר בין המתכות מעניק תכונות אידאליות למסב: תנועה חלקה, ללא רעידות ומיעוט חימום, חיכוך ורעש.
נהוג להפריד בין שני סוגי מסבים: **מסבי החלקה (plain bearing)**, בהם העומס מועבר *בהחלקה* של שני המרכיבים (לרוב פשוט גל שמועבר בתוך חור, עם חומר סיכה ביניהם), ו**מסבי גלילה (roller bearing)**, בהם העומס מועבר ע"י *גלגול*, לרוב של כדוריות מתכת. בקורס נתעסק במסבי גלילה.

# סוגי מסבים
המסבים מיוצרים באופן כזה שהם יינשאו עומס רדיאלי טהור, עומס צירי טהור, או שילוב של שניהם.

![[bearingshig.png|bookhue]]
>מושגי יסוד במסב כדורי. תרגומים: outer ring - טבעת חיצונית. rolling element - אלמנט גלילה. groove - תלם/חריץ. cage - כלוב. inner ring - טבעת פנימית.

![[BallBearing.gif|bookhue]]
>אנימציה של מסב אידיאלי. הטבעת הפנימית סובבת בעוד הטבעת החיצונית קבועה. [Wikipedia](https://en.wikipedia.org/wiki/Bearing_(mechanical)).

![[{0EC8BBB1-9FCA-4B66-AC70-4B2CF087A050}.png|bookhue]]
>סוגי מסבים כדוריים שונים.

# אורך חיי מסב
כאשר כדור במסב כדורי מתגלגל, פועלים עליו מאמצי מגע בטבעת הפנימית והחיצונית. מדידות נפוצות ל**אורך חיי המסב** הם:
- מספר המחזורים של הטבעת הפנימית (טבעת חיצונית קבועה) עד הסימן הראשון להתעייפות.
- מספר השעות במהירות זוויתית סטנדרטית עד הסימן הראשון להתעייפות.

מניסויים מצאו שקבוצות מסבים זהות נבדקות תחת קריטריון אורך חיים בעומסים שונים, מקבלים את גרף לוגריתמי מהצורה:
![[{0A71395B-B0A4-47EB-8A29-F522177DC60F}.png|bookhue|400]]
>עקומת אורך חיי מסב טיפוסי בגרף לוגריתמי.

האמינות לנקודה מסוימת הוגדרה כ-$90\%$. כלומר, ברגע שבקבוצה של מסבים נמצא כשל ב-$10\%$ מהם תחת עומס מסוים, דקרו נקודה על הגרף.

לכן, למשוואה הבא לקשר בין העומס $F$ לאורך החיים $L$ יש אמינות של $90\%$:
$$FL^{1/a }=\text{const} \tag{11-1}$$
כאשר:
$$a=\begin{cases}
3 & \text{for ball bearings}\\
10/3 & \text{for rollder bearings (cylindrical and tapered roller)}
\end{cases}$$
בקטלוגים לרוב מוגדר **אורך החיים המינימלי**, ${L}_{10}$, שהוא עבור $10^{6}$ סיבובים (revolutions). בנוסף, לרוב דורשים אמינות מעל $90\%$, כך שנדרש לבצע תיקון סטטיסטי לתוצאות.

כאשר אנו בוחרים מסב מסוים, נצטרך לקשר בין העומס הדרוש ואורך החיים הדרוש לערכים המתאימים בקטלוג. מהמשוואה לעיל נוכל לרשום:
$${F}_{1}{{{L}_{1}}}^{1/a }={F}_{2}{{{L}_{2}}}^{1/a } \tag{11-2}$$
כאשר הנקודות $1$ ו-$2$ הן כל שתי נקודות על הגרף לעיל. לכן, אם נרצה לקשר בין ה-*רצוי (desired)* וה-*דירוג (rated)*:
$${F}_{R}{{{L}_{R}}}^{1/a }={F}_{D}{{{L}_{D}}}^{1/a }$$
כאשר היחידות של ${L}_{R}$ ו-${L}_{D}$ הם $\pu{rev}$.
נוכל גם לרשום:
$${L}_{D}={L}_{R}\left( \dfrac{{F}_{R}}{{F}_{D}} \right)^{a }$$
בקורס אנו מסמנים את העומס המקוטלג, ${F}_{R}$ כ-$C$. בנוסף, כדי לתקן לאמינות הדרושה, נצטרך להכפיל ב**קבוע אמינות של וויבול (Weibull)** ${K}_{r}$. לבסוף, את ${F}_{D}$ אנו מחשבים לפי האם מדובר בעומס סטטי או דינמי, ואנו נקרא לו **עומס רדיאלי שקול** ונסמנו ${{{F}_{r}}}^{\text{eq}}$. לכן, מעתה ואילך, נעבוד עם המשוואה:
$$\boxed{L={K}_{r}{L}_{R}\left( \dfrac{C}{{{{F}_{r}}}^{\text{eq}}} \right)^{a } }$$
ה-$L$ המתקבל הוא מספר הסיבובים לכשל. כמובן, שאם נרצה להמיר אותו לשעות:
$${L}_{h}=\dfrac{L}{60n}$$
כאשר $n$ הוא המהירות ב-$\pu{rpm}$.